Ole Thestrup på slankekur: Det har ændret mit liv; For et halvt år siden orkede en overvægtig Ole Thestrup ikke at gå op i sit soveværelse på husets første sal, hvis han skulle slappe af. I dag ser skuespillerens liv helt anderledes ud. I efteråret valgte han nemlig at tage kampen op mod de overflødige kilo ved at hoppe på den såkaldte Dukan-kur, hvor man skal spise masser af proteiner. - Det har ændret mit liv at gå på kur. Jeg kan stadig spise en burger i ny og næ. Men før spiste jeg burgere hver dag, fortæller Ole Thestrup til tv2.dk. Den 65-årige skuespiller indrømmer, at der tidligere ikke var grænser for, hvor meget han puttede i munden. Ketchup til det hele - Jeg åd. Sovsen kunne simpelthen ikke blive fed nok. Og der skulle ketchup til det hele. Masser af ketchup, forklarer Thestrup, som nu håber, at hans vægttab kan nå ned på 95 kilo. - Jeg kan mærke det rigtig meget, at jeg har tabt 16 kilo. Jeg kan holde til meget mere. Tidligere skulle jeg have en stol at sidde på hvert andet minut, når jeg arbejdede, men det skal jeg ikke mere, siger han til tv2.dk.   ;Torsdag, 6. februar 2014
TV-værten Mikkel Kryger får nyt job;" Når TV 2 til april blænder op for det nye sangprogram ”Voice – Junior” bliver det med 30-årige Mikkel Kryger i værtsrollen. Den erfarne ”Go’ morgen Danmark”-vært glæder sig til, at han skal guide seerne igennem sangkonkurrencen, hvor unge sangspirer mellem otte og 14 år skal kæmpe om vindertitlen. - Det er en drøm at skulle være med til at lave et show som ”Voice – Junior”. Det er fest, farver og børn. Børn er umiddelbare og dejlige, hvis de får lov til at give den gas, siger Mikkel Kryger til tv2.dk. Dybt umusikalsk Selv om han bliver vært på et program med sang og musik, så betyder det dog ikke, at han har erfaring inden for netop det område. - Jeg er dybt umusikalsk. Jeg har gået til noget kor i min folkeskoletid, men det var mest fordi, jeg godt kunne lide en af pigerne, fortæller Mikkel Kryger til tv2.dk. Optagelserne til ""Voice - Junior"" skydes i gang til marts, og finalen bliver sendt live på TV 2 fredag den 23. maj. ";Torsdag, 6. februar 2014
Natacha Nikita har fået en kæreste;" - Han er meget, meget sød. Og meget anderledes end de typer, jeg plejer at falde for. Jeg har nok altid været pigen, som søgte de forkerte fyre. Men min kæreste er helt stille og rolig og accepterer mig for den, jeg er, siger 22-årige Natacha Nikita fra ""De unge mødre"" på Kanal 4. Hun har kendt sin kæreste i flere måneder, men det var først i januar, hun helt overgav sig en aften og sagde ”Jeg er jo din.” Hvem han er, vil hun ikke røbe, for hendes nye 29-årige kæreste er en meget privat mand, som heller ikke bryder sig om at færdes på gaden med Natacha Nikita, fordi hendes kendte ansigt ofte får folk til at kigge. Ikke fordi han er flov over hende. Men fordi han ikke bryder sig om opmærksomheden. Til gengæld skræmmer det ham ikke, at Natacha Nikita stadig er meget påvirket af, at hendes søn blev taget fra hende. Han lytter på hendes problemer, og for nylig mødte han også Remi, som kommer hjem til Natacha Nikita fire timer hver anden fredag. Det var dog ikke ren familieidyl - Remi har altid kun haft mig, så han kunne ikke rigtig magte det, hvis min kæreste holdt mig i hånden. Så lagde han armene rundt om mig og sagde, at han kun var min dreng. Det gjorde selvfølgelig ondt, for jeg vil jo så gerne have en rigtig familie, hvor Remi er en del af det, siger den unge mor, som dog opdagede, at kæresten og Remi hyggede sig, når de var alene. - På et tidspunkt stod de og vaskede op i køkkenet, og så kunne jeg jo høre, at de godt kunne snakke sammen. Min kæreste tacklede det også rigtig godt. Natacha Nikita  er ikke i tvivl om, hvorfor hun har levet som single så længe. I hendes øjne var det ikke muligt at finde kærligheden, efter Remi blev tvangsfjernet meget mod hendes vilje. - Efter jeg mistede Remi følte jeg ikke, jeg fortjente kærligheden. Jeg følte ikke, jeg kunne tillade mig at være lykkelig, når jeg ikke kunne passe på Remi. Jeg havde jo også mistet en, jeg elskede, så jeg ville ikke lukke kærligheden ind igen, siger den unge mor, som stadig kan blive overmandet af de negative følelser, selv om hun endelig har åbnet op for en kæreste. Har fået hjælp fra en mentor - Jeg er rigtig glad for min kæreste, men engang imellem føler jeg ikke, at jeg er værdig til at have ham. Det betyder, at jeg ikke altid er lige sød. Jeg bliver hurtig sur, og det kan være svært for mig, hvis han kommer for tæt på, siger Natacha Nikita, som prøver at ændre sine negative tanker. Blandt andet mødes hun en gang om ugen med en mentor, som forsøger at få den unge mor til at lade være med at slå sig selv i hovedet. Mentoren har hun fået gennem sit jobcenter, og hun er en stor hjælp i den unge mors liv. Både når det handler om lektier, sund kost og Natacha Nikitas evne til at udtrykke sig mere diplomatisk. LÆS OGSÅ: Natacha Nikita fortæller, at hun aldrig får sin søn hjem igen LÆS OGSÅ: Nu ser Katherina fra De Unge Mødre igen sin søn     ";Torsdag, 6. februar 2014
Ellen Trane Nørby: Ikke fair over for et lille barn; Venstre-politikeren Ellen Trane Nørby var spidskandidat til Europa-parlamentsvalget i april, men nu har hun valgt at trække sig. Den 34-årige politiske ordfører er nemlig gravid i tredje måned og føder til august. Derfor mener hun ikke, at hun kan passe et job i udlandet. - Jeg synes ærligt talt ikke, der er fair over for et lille barn, at jeg skal ligge og pendle mellem Sønderborg til Bruxelles og Strausbourg flere gange om ugen, siger Ellen Trane Nørby til BT. Tænker på danskerne - Det er heller ikke fair over for de danske vælgere, at jeg begynder med at gå på barsel, tilføjer politikeren. Ellen Trane Nørby er gravid med sit første barn, og den vordende far er hendes kæreste Ulrik Ryssel Albertsen, 37, der arbejder som konsulent for Foreningen af Rådgivende Ingeniører. Politikeren er opvokset i Vestjylland, og hun blev valgt ind i Folketinget i 2005. I 2011 blev hun Vestres politiske ordfører. ;Torsdag, 6. februar 2014
Camilla Andersen viste ny kæreste frem; Onsdag aften løb årets AXGIL Gay Galla-show af stablen i Cirkusbygningen i København, hvor flere kendisser mødte op for at støtte op om prisuddelingen for homoseksuelle. Et af de kendte ansigter var den tidligere håndboldstjerne Camilla Andersen. Hun havde en kvinde ved sin side, som, hun afslørede, er hendes nye kæreste Trine Falck. Bor endnu ikke sammen - Vi har kun været sammen i et halvt år. Vi bor ikke sammen endnu, men det varer ikke længe, fortalte en glad Camilla Andersen til BILLED-BLADET. Den 40-årige sportskvindes nye kærlighed er folkeskolelærer og løbetræner, og parret deler derved interessen for løb og et aktivt liv. Camilla Andersen har tidligere været gift med den norske håndboldspiller Mia Hundvin. Efter skilsmissen i 2003 fandt hun sammen med håndboldspilleren Signe Pedersen, som hun dannede par med i over otte år.  ;Torsdag, 6. februar 2014
Lise Rønne vil i form før Melodi Grand Prix; Lise Rønne har knapt fattet, at hun har fået det prestigefyldte job som den kvindelige vært ved det Internationale Melodi Grand Prix, Eurovision Song Contest, i maj i København. Først nu skal hun i gang med forberedelserne – men 35-årige Lise har nået at beslutte, at hun vil være i topform til den europæiske TV-fest. - Jeg er et af de mest kropsdovne mennesker, jeg selv kender. Jeg kunne aldrig overveje at løbe en tur – men det agter jeg faktisk at gøre nu. Vi kommer til at levere 9-12 shows på en uge – tre af dem TV-transmitterede – og det er lange shows. I den forbindelse tænker jeg helt konkret, at det giver mening at være i god form. Så det vil være en udfordring, jeg vil tage på mig de næste måneder, siger Lise Rønne. Beskeden om at hun havde fået jobbet, blev dog ikke fejret med en løbetur – men med en skænk med kæresten, fortæller hun: - Vi besluttede os for at åbne en flaske champagne, og vi gik ikke i seng, før den var tom! ;Onsdag, 5. februar 2014
Sarah Grünewald fylder rundt på øde ø; Først blev Sarah Grünewald forlovet på sin ferie. Og nu bliver hun forkælet. ”Vild med dans”-værten Sarah Grünewald er på en to måneder lang romantisk rejse med kæresten Rasmus Backhaus - og i dag, hvor hun fylder 30 år, bliver hun fejret med manér på Maldiverne: ”Dejligste fødselsdag nogensinde! Tak for de fineste hilsner hjemmefra! Jeg er på vej ud på en lille ø der hedder One Palm Island, hvor der står en kok og en tjener og venter på Ras og jeg! Der skal drikkes pagne (champagne, red.) og spises lækker mad! Kan nærmest ikke få armene ned!”, skriver Sarah Grünewald på Instagram, hvor hun har postet et foto af sig selv i sommerkjole på solbrun hud. Sarah Grünewald har også postet et foto af en lækker fødselsdagskage med tre lys og et foto med brev hjemmefra. ”Dejligste start på de 30 år. Tak skat!”, skriver Sarah Grünewald På Sarah Grünewald og Rasmus Backhaus' lange ferie besøger de Thailand, Sri Lanka, Seychellerne og Maldiverne. Se Sarah Grünewald på sin fødselsdag på Instagram-profilen her. ;Onsdag, 5. februar 2014
TV-serien Borgen vækker begejstring i USA;" DR-serien ”Borgen” lagde gaderne øde, da den rullede over skærmen herhjemme – og nu vækker serien begejstring på den anden side af Atlanten. Sidste sæson af den danske serie er netop udkommet på dvd, og anmelderne er begejstrede. Det skriver Jyllands-Posten. Flere amerikanske medier mener sågar, at ”Borgen” er bedre end amerikanske hitserier som ""The West Wing"" og ""House Of Cards"". ""Borgen er den bedste politiske tv-serie nogensinde,"" skriver lektor i statskundskab Stephen Benedict Dyson i The Washington Post. En forfriskende forveksling Især fremhæver Dyson Sidse Babett Knudsen i hovedrollen som hende, der for alvor giver serien karisma. Derudover mener han, at DR-serien afspejler en forfriskende afveksling til den fastlåste blokpolitik i USA. ""Sidse Babett Knudsens portræt af statsministeren viser en fantastisk blanding af styrke og humanitet. Nyborg er med sine egne ord en kvinde med vilje nok til at indrømme sine fejl,"" skriver anmelderen. Første sæson af ”Borgen” blev vist i efteråret 2010 på DR, mens den tredje og sidste sæson rullede over skærmen i 2013.   ";Onsdag, 5. februar 2014
Klaus Riskærs gravide ekskæreste bliver mor til en pige;" Finansmanden Klaus Riskær er far til fire drenge – og snart bliver han for første gang far til en pige. Ekskæresten Laura Petersen, som blev gravid, da hun sidste år indledte et stormfuldt forhold til Klaus Riskær, kender nemlig nu kønnet på den baby, hun venter: - Nu kan jeg ikke holde på hemmeligheden længere. Det bliver en pige, jubler Laura Petersen til BT. Forholdet til Klaus Riskær endte brat med graviditeten, fordi han hævdede, at han aldrig havde ønsket at stifte familie med Laura. Har fundet et navn til pigen Nu har Laura selv valgt navnet til sin førstefødte, som hun er sat til at føde 21. juni. - Hun skal hedde Isabella, og navnet betyder ""den, der ærer Gud"". Allerede som barn tænkte jeg, at hvis jeg nogensinde fik en pige, skulle hun hedde Isabella. Jeg synes, det er et utroligt smukt navn. Og nu, jeg skal være alenemor, har jeg ingen, jeg skal aftale navnet med, siger hun til avisen. Laura har informeret Klaus Riskær om barnets køn, men forventer ikke, at det er hos ham, hun skal hente hjælp, når baby kommer. - Jeg har en skøn familie i Jylland, der elsker mig og bakker mig op nu. Min mor glæder sig og kalder babyen for en lille engel. Min mor skal nok komme og passe den lille, når der er brug for det, sagde Laura for nylig til BILLED-BLADET. Til Ekstra Bladet udtaler Klaus Riskær onsdag eftermiddag, at han glæder sig til at få besøg af sin datter: - Jeg vil gerne understrege, at jeg vil være der for barnet. Men det er kun for barnets skyld - ikke for Lauras. Det må jeg gøre helt klart. Et spædbarn er jo lidt svært at transportere rundt i systemet, men det er klart, at når barnet er halvandet år, så ændrer tingene sig jo. Så kan jeg jo nemmere have barnet på besøg, og det glæder jeg mig naturligvis til. ";Onsdag, 5. februar 2014
Michael Falch husker tydeligt sin værste ferie; Michael Falch er en berejst herre, men alligevel har en særlig ferie for 28 år siden prentet sig ind i hukommelsen på den 57-årige sanger. Det blev ganske enkelt hans livs værste rejse, da han valgte at tage på charterferie til Cypern med sin ekskone og deres ældste datter, Anna. Charterferie var ikke et hit for den fire måneder gamle baby. Græd hver eneste nat - Hun led forfærdeligt af kolik og græd hver eneste nat, og jeg var nødt til at forlade hotellet med hende, for hun vækkede jo alle. Hele ugen kørte jeg rundt med klapvognen om natten, indtil solen stod op. Alle vidste, hvem faren var til den skrigende unge, og jeg vil godt benytte denne lejlighed til at takke de øvrige gæster for deres helt utrolige tålmodighed, siger Michael Falch til Politiken. Hans bedste rejse var til gengæld en tur til Østrig for fem år siden med kæresten Anita Brüner Olsen. Parret fulgte i sporet på Pontoppidans ”Lykke-Per”. - Skønt at være forelsket og bo i en gammeldags østrigsk kro med Pontoppidan i rygsækken, fortæller sangeren. ;Onsdag, 5. februar 2014
Michael Laudrup trist over fyring fra Swansea; Sidst på eftermiddagen tirsdag fik han den kontante melding: Michael Laudrup indkasserede en fyreseddel som manager for Premier League-klubben Swansea efter blot halvanden sæson. Den foreløbige reaktion på sparket er ikke til at tage fejl af fra 49-årige Laudrup: - Trist dag, lyder den korte kommentar fra Michael i en mail til Ekstra Bladet. Fyringen kommer mindre end et år efter, at han ledte klubben til sin første pokaltriumf nogensinde – sejren i Capital One Cup. Men i denne sæson er det knebet mere med resultaterne. - Det er en beslutning, vi har taget modvilligt. Men den er taget i klubbens og supporternes bedste interesse, udtaler Swanseas bestyrelsesformand, Huw Jenkins, i en pressemeddelelse på klubbens hjemmeside. Michael Laudrup har brudt med fem klubber på syv år. ;Onsdag, 5. februar 2014
VIDEO: Lise Rønne, Pilou Asbæk og Nikolaj Koppel fortæller om værtsjobbet; Lise Rønne, Pilou Asbæk og Nikolaj Koppel skal være værter, når København i maj måned lægger hovedstad til de storslåede Eurovison Song Contest-show, der kulminerer med den store finale den 10. maj. Se videoen hvor trioen fortæller om, hvilke roller de hver især skal have, og om hvordan det var at blive castet til jobbet.  ;Tirsdag, 4. februar 2014
Benedikte Hansen: Jeg får altid de mørke roller;" Benedikte Hansen har gennem hele sin karriere fået roller, hvor hun skal træde ind i mørket. Det er nærmest blevet en naturlov for den 55-årige skuespiller, som netop nu er aktuel i forestillingen ""Hærværk"" på Det Kongelige Teater. - Mørket har været en følgesvend i hele mit liv. Både mit private liv og i mit liv på scenen. Hvis der findes arketyper i teatret, har jeg altid spillet den mørke. Den selvdestruktive, den passionerede, siger Benedikte Hansen til Det Kongelige Teaters magasin Akt. - Årsagen til, at jeg ofte har spillet den rolle er, at jeg ikke har så langt ind i mørket. Det bor i mig. Og så har det også noget med udstråling at gøre. Jeg har en dyb stemme, jeg er lang; jeg er ikke nogen lille sød pige, siger skuespilleren med den karakteristiske mørke stemme. En af hendes mest voldsomme roller var som Elektra i stykket ""Sorg klæder Elektra"" på Det Kongelige Teater. Ifølge Benedikte var Elektra så formørket, at det var grumt. - Nogle gange var vi skuespillere næsten nødt til at drikke os fulde efter forestillingen for overhovedet at holde tanken ud. Men det var en stakket frist, for det det var ikke så godt at spille fire en halv timers had med tømmermænd, fortæller Benedikte i magasinet.  ";Tirsdag, 4. februar 2014
Mette Walsted: Æder konflikterne efter skilsmissen;" Drømmen om kernefamilien brast, da DR-journalisten Mette Walsted Vestergaard blev skilt for et år siden og pludselig stod alene med sine to små børn, Agnes og Bastian. Men Mette Walsted Vestergaard er fast besluttet på at få det til at fungere med eksmanden, politisk kommentator Michael Kristiansen. - Man bliver jo ikke skilt, uden at der er konflikter. Men jeg prøver virkelig på at æde dem. Jeg siger ikke, at jeg er perfekt til det, men jeg bruger meget energi på at tænke ""langt lys på"" og ikke at hænge mig i, om børnene fik det forkerte til morgenmad. VI er stadig rammen om de her børns liv, siger Mette Walsted Vestergaard til magasinet Vores Børn. Hun og eksmanden har ikke fastlagte ""dine-og-mine-dage"", og de er enige om at vise børnene, Agnes på 3 år og Bastian på 1 år, at de står sammen om rammen for den nye hverdag. - Hvis man hele tiden hakker på hinanden, hvis stemningen er dårlig, så rokker man den ramme lidt hele tiden. Man skal tilsidesætte sig selv i høj grad, men det er ikke svært. Det kræver bare, at man beslutter sig for det, mener Mette Walsted Vestergaard, som i det daglige får hjælp af en au pair og bedsteforældre. ";Tirsdag, 4. februar 2014
Her er værterne ved Eurovision Song Contest i København; Kl.11.00 blev mange måneders spænding udløst, da Nikolaj Koppel, Lise Rønne og Pilou Asbæk blev afsløret som DR’s kommende værter ved Det Internationale Melodi Grand Prix til maj i København. Det var TV-Avisens Tine Gøtzsche, der afslørede dem på scenen i Odd Fellow Palæet. DR har taget sig rigtig godt tid til at finde de helt rigtige værter til dette ekstraordinære job, og Nikolaj Koppel, Lise Rønne og Pilou Asbæk var lykkelige for den store udfordring, der venter dem. Lige siden Emmelie de Forest vandt i Malmø, har jobbet som Eurovision-vært været det mest ombejlede værts-job i Danmark, og rigtig mange navne har været i spil. Enkelte værter har selv fortalt, at de har lagt billet ind på jobbet, men mange flere har ikke villet kommentere at de var interesseret eller har været til prøve i DR. Nikolaj Koppel, Lise Rønne og Pilou Asbæk skal i alt være værter ved ni shows med publikum i Hallerne på Refshaleøen. Seks generalprøver, to semifinaler og selve finalen d. 10. maj. ;Tirsdag, 4. februar 2014
Anders Breinholt hemmeligt gift med sin manager; TV 2-værten Anders Breinholt fra ”Natholdet” er nu også kommet med på bryllupsholdet. 41-årige Breinholt er nemlig blevet gift med sin kæreste og manager, Line Meldgaard, som mandag aften ændrede sin status på Facebook til ’gift’.  Line Meldgaard bekræfter i en sms til Her & Nu, at det er korrekt, at hun og Anders er blevet gift, og ifølge ugebladet fandt brylluppet sted for tre uger siden, da parret var på ferie i Thailand. I sommeren 2012 fortalte Anders Breinholt, at han var faldet for sin manager gennem det seneste års tid, Line Meldgaard, der har to små døtre.  Umiddelbart forinden var han gået fra kæresten Unni Ryding, som han har datteren Ellen Maj med. I juni flyttede Anders Breinholt og Line Melgaard under samme tag i en lejlighed på Østerbro – og nu har de så taget skridtet ind i ægteskabet. ;Tirsdag, 4. februar 2014
Jacob Riising: Fra ferie til MGP-vært; - Jeg er meget glad for, at Louise er så erfaren, og at jeg har prøvet det så mange gange før i børne-sammenhæng, for jeg kommer til at gå på scenen i Odense d. 8. marts nærmest med jet-lag. Jeg kommer nemlig først hjem fra ferie i Thailand tre dage før, så vi når stort set ikke at lave nogen prøver på showet, afslører DR’s ene vært på det Danske Melodi Grand Prix, Jacob Riising, 35 år.  Sammen med sin DR-kollega Louise Wolff, 35 år, skal han præsentere de 10 danske sange, der skal kæmpe om at blive Danmarks repræsentant ved det internationale Melodi Grand Prix til maj. Mere nerve og autenticitet  – Jeg blev glad, da DR spurgte, om jeg ville være vært ved MGP i Odense, men samtidig kunne jeg ikke se mig selv som den far, der sagde til sine tre små børn, at nu var ferien i Thailand, som de har glædet sig til i så lang tid, altså aflyst. Så jeg sagde ja på betingelse af, at jeg stadig kunne tage på ferie, fortæller Jacob Riising. – Louise og jeg kiggede derfor hinanden i øjnene og blev enige om, at det her kunne vi godt lave uden så mange prøver. Fordelen er også, at showet ikke bliver så indstuderet, men får mere nerve og autenticitet. Det håber jeg i hvert fald, griner Jacob. - Vi er nok de to værter i DR, der har dårligst tid. Jeg har lige lavet ”Danmarks Indsamlingen” og ”Året der gik”. Og så er der jo sygdom på Aftenshowet for øjeblikket. Sisse Fisker er sygemeldt, så jeg er jo konstant på arbejde. Heldigvis er der jo nogen, der laver et manuskript til os, så heldigvis behøver vi ikke så mange prøver forud. Men selvfølgelig skal vi nok være forberedte, når vi går på scenen, lover Louise Wolff. ;Tirsdag, 4. februar 2014
David Beckham: Nicolas Winding Refn pressede mig; I 2012 lancerede David Beckham undertøjslinjen Bodywear for H&M, og i år slog den tidligere fodboldspiller sig sammen med den danske instruktør Nicolas Winding Refn for at lave en reklamefilm. Det er et samarbejde, som har resulteret i en reklame på 31 sekunder, hvor 38-årige Beckham springer rundt på hustage i London, alt i mens han viser sin veltrænede krop frem i undertøj. - Nicolas pressede mig hårdt for at kunne skabe en actionfyldt film, som viser denne sæsons nye undertøjslinje, fortæller David Beckham ifølge Hello Magazine. Elsker danskeren I 2013 var det Guy Richie, som instruerede en reklamefilm for undertøjslinjen, men denne gang var sportsmanden fast besluttet på, at der skulle findes en ny instruktør. - Jeg har altid elsket Nicolas Winding Refns film, især ”Drive” og ”Only God Forgives”, så jeg var oppe at køre, da han sagde ja til at instruere den nye kampagne. Sammen blev vi enige om en actionfyldt historie med humor, hvor der også var plads til, at jeg kunne lave mine egne stunts, udtaler Beckham til Euroman og tilføjer: - Hans film er meget intense og actionprægede, men på samme tid er de også ekstremt stilfulde. Nicolas formår at fylde rigtig meget indhold ind i sine film uden, at det virker overgjort. Han var den perfekte til at lave den nye reklame. Se videoen fra optagelserne, hvor Nicolas Winding Refn fortæller om samarbejdet med David Beckham:  ;Mandag, 3. februar 2014
Diadem fra Downton Abbey udlejes;" Hvis du snart skal stå hvid brud og gerne vil lege lady Mary fra serie-succesen ""Downton Abbey"" for en dag, så kan du nu leje det smukke diadem, som den ældste Crawley-datter bar til sit bryllup med Matthew Crawley i den populære TV-series tredje sæson. Det er den eksklusive smykkebutik Bentley & Skinner i London, som udlejer det 45 karats diamantdiadem – men det er bestemt ikke gratis. Butikken kræver nemlig, at man punger ud med over 1,1 millioner kroner i depositum. Derudover koster det omkring 15.000 kroner per dag at leje diademet, skriver Daily Mail. Populær i USA - Amerikanerne er specielt interesserede i diademet, fordi ”Downton Abbey” er meget populær derovre, siger en kilde til den britiske avis. Da Michelle Dockery, der spiller lady Mary, indspillede bryllupsscenen i serien, fortalte hun, at hun følte sig kongelig som hertuginde Catherine.  Se lady Mary Crawley med diademet her. ";Mandag, 3. februar 2014
Medina om sin nye single: Handler ikke om Christopher; I sidste uge bekræftede Medina over for BILLED-BLADET, at hun og kæresten Christopher er gået fra hinanden efter knap to år sammen. Mandag den 3. februar udkom hendes nye single ”Jalousi”, og det har sat spekulationerne i gang om, hvorvidt teksten er inspireret af bruddet med den 10 år yngre kæreste.   Medina benægtede dog, at sangen har noget med Christopher at gøre, da hun lørdag aften optrådte med sit nye hit til det store Danmarks Indsamling-show på DR 1. Synger om følelser - Nej, det har den ikke. Den handler om en følelse, vi alle sammen har. Den der søde jalousi som vi alle kan gå rundt med, når man har en partner. Den handler ikke om den forfærdelige jalousi, men den gode, fortæller Medina ifølge BT. ”Jalousi” er popstjernens første single på dansk i omkring halvandet år.  ;Mandag, 3. februar 2014
Dronning Margrethe og kronprins Frederik hilste på den nye regering; Amalienborg lagde mandag formiddag hus til den nye SR-regering, som Helle Thorning-Schmidt præsenterede for dronning Margrethe og kronprins Frederik klokken 10. Knap et par timer senere var det tid til, at de afgående ministre skulle have foretræde for dronning Margrethe og kronprins Frederik, da der var afskedsaudiens klokken 11.45. Selve rokaden ser ifølge Metroxpress således ud: De nye ministre: - Magnus Heunicke (S), transportminister- Mogens Jensen (S), udviklings- og handelsminister- Kirsten Brosbøl (S), miljøminister- Sofie Carsten Nielsen (R), uddannelsesminister Ministre, der fortsætter i andre og/eller udvidede ministerier: - Morten Østergaard (R), skatteminister (tidligere uddannelsesminister)- Marianne Jelved (R), kultur- og kirkeminister (tidligere kulturminister)- Carsten Hansen (S), by- og landdistriksminister samt minister for nordisk samarbejde (tidligere by- og landdistriktsminister)- Martin Lidegaard (R), udenrigsminister (tidligere klima- og energiminister)- Nick Hækkerup (S), sundhedsminister (tidligere handelsminister)- Manu Sareen (R), social-, børne-, integrations- og ligestillingsminister (tidligere kirke- og ligestillingsminister)- Rasmus Helveg Petersen (R), klima- og energiminister (tidligere udviklingsminister) Gengangerne: - Helle Thorning-Schmidt (S), statsminister- Margrethe Vestager (R), økonomi- og indenrigsminister- Bjarne Corydon (S), finansminister- Karen Hækkerup (S), justitsminister- Nicolai Wammen (S), forsvarsminister- Mette Frederiksen (S), beskæftigelsesminister- Henrik Sass Larsen (S), erhvervs- og vækstminister- Christine Antorini (S), undervisningsminister- Dan Jørgensen (S), fødevareminister  ;Mandag, 3. februar 2014
Kirsten Lehfeldt: Jeg har delt en arv; I DR 1-serien ”Arvingerne” kæmper fire søskende med næb og klør for at få fingre i deres mors arv. Kirsten Lehfeldt spiller familiens advokat, og hun priser sig lykkelig for, at hun aldrig selv har oplevet sådanne stridigheder. - Jamen, jeg har jo oplevet at skulle dele en arv, da min far døde. Men jeg synes, han havde gjort det nemt for os søskende. Han havde skrevet det hele ned og bestemt, hvem der skulle have hvad. Jeg har hørt skrækkelige historier fra andre, fortæller Kirsten Lehfeldt til BT. Har kun en datter Den 61-årige skuespillers far, Rolf Lehfeldt, døde i 2002, men hun har ikke selv gjort sig så mange tanker om den dag, hun selv går bort. - Jeg skal ikke tænke så meget. Vi har kun Mille. Men når man har været tæt på voldsomme sygdomsforløb, så bliver man nødt til at tage stilling og tale om det. Det har jeg prøvet flere gange med mennesker, der har været tæt på mig, som har været syge, forklarer skuespilleren til BT. Kirsten Lehfeldt har datteren Mille Lehfeldt sammen med sin mand Stig Hoffmeyer. ;Mandag, 3. februar 2014
Rikke Hørlykke om sin mand: Vi er tossede med hinanden; 37-årige Rikke Hørlykke giftede sig i 2000 med håndboldspilleren Klavs Bruun Jørgensen, og når hun skal sætte ord på, hvad hun er mest stolt af i sit liv, så er hun ikke i tvivl.    - Der er flere pejlemærker i mit liv. Først og fremmest, at min mand Klavs og jeg gennem 18 år har formået at gøre os umage i vores forhold. Vi har skabt to skønne børn, samtidig med at vi stadig er lige tossede med hinanden, fortæller Rikke Hørlykke til Alt for damerne. Den tidligere håndboldspiller og hendes mand, som var Ulrik Wilbeks assistenttræner under EM i herrehåndbold, er forældre til Aksel Nikolas, 7, og Karla Marie, 4. Rikke Hørlykke er lykkelig for sin lille kernefamilie, men på spørgsmålet om, hvornår hun sidst har grædt, så var det i en situation, hvor hele familien var samlet. - Det var, da jeg åbnede en diskussion foran børnene, hvilket Klavs reagerede meget kraftigt på efterfølgende. Der satte jeg mit eget behov over hensynet til børnene, og det kunne jeg godt se var forkert. Derfor blev jeg rigtig ked af det, siger hun til ugebladet. ;Mandag, 3. februar 2014
BILLEDER: Så flot bor Thomas Rode; Hjemme hos Thomas er der tænkt over alle detaljer i indretning og funktionalitet. Det ser man med det samme, når blikket går på opdagelse i den 240 kvm. store lejlighed i København med udsigt over Kongens Have. Lejligheden deler Thomas med Thilde Maarbjerg. Det er ikke det eneste parret deler. Begge arbejder nemlig på Michelin-restauranten Kong Hans Kælder. Thomas som køkkenchef og Thilde som restaurantchef og sommelier. Sammen har Thomas og Thilde indrettet deres herskabslejlighed med en stilsikker blanding af nostalgisk Matador og futuristisk factory uden at skele til tiden midtimellem. Herover kan du klikke dig igennem vores galleri med parrets flotte hjem. ;Søndag, 2. februar 2014
VIDEO: Jesper Langberg - kronen på værket i min karriere; Jesper Langberg modtog Årets Æres-Bodil for sit lange virke i dansk film og teater, da der i går aftes var Bodil-uddeling på Bremen Teater i København. Man bliver lidt høj i hatten Det var en stolt, glad og meget munter skuespiller, der modtog prisen på scenen overrakt af hans gode veninde Marlene Schwartz. - Man bliver lidt høj i hatten af at få sådan en pris, og det er kronen på værket i min karriere. Jeg har ladet mig gå på pension nu, og det her er da den bedste afslutning, man kan få, sagde en glad Jesper Langberg, der mødte op til festen med sin stok i den ene hånd og sin datter i den anden. Se videoen her med kommentarer fra Jesper Langberg og stemningsbilleder fra en fornøjelig aften på Bremen.  ;Søndag, 2. februar 2014
Oscar-vinder Philip Seymour Hoffman er død; Ifølge flere amerikanske medier blev han søndag eftermiddag fundet liggende livløs i sin lejlighed på Manhattan i New York. De første rapporter lyder på, at Philip Seymour Hoffman skulle have taget en overdosis. Han har tidligere været i behandling efter et heroin-misbrug, og flere medier hælder da også til, at en overdosis er den mest sandsynlige dødsårsag. Philip Seymour Hoffman fik i 2005 en Oscar for hovedrollen i ”Capote”. Han var desuden nomineret til prisen for rollerne i Charlie Wilson's War of Doubt. Blandt andre fornemme filmpriser kan nævnes en Golden Globe, en Screen Actors Guild Award og en BAFTA Award. Philip Seymour Hoffman efterlader sig tre børn og sin kone. ;Søndag, 2. februar 2014
Svensk kongefamilie har fået ny kommunikationschef;" Margareta Thorgren hedder den tiltrædende kommunikationschef ved det svenske hof, og det er en erfaren kvinde der skal bestride posten fra den 12. marts. På kongehusets hjemmeside kan man læse et lille interview om den nye chef. Læs med her: Hvordan ser du din nye opgave? - Det bliver meget spændende og sjovt. Jeg er først og fremmest glad og stolt over at være blevet valgt af den kongelige familie. Jeg håber at bidrage til at øge synligheden og klarlægge det omfattende og vigtige arbejde, som den kongelige familie gør for Sverige. Jeg ser frem til at arbejde med mine nye kolleger i informationsafdelingen og udvikle informationsarbejdet i alle relevante kanaler. Jeg tror på tilgængelighed og gennemsigtighed. Det er grundlaget for både gode forbindelser til medierne og til at lykkes som en god rådgiver. Hvad er din baggrund? - Jeg har både lang og bred erfaring inden for kommunikationserhvervet. Jeg kommer fra Scandic Hotels, hvor jeg arbejdede som koncernens kommunikationschef. Før det var jeg kommunikationschef i seks år hos Scan AB. Jeg har også arbejdet som rådgiver med PR og som medierådgiver. I tre år drev jeg endda min egen PR-virksomhed. Jeg har uddannelse i kommunikation fra Lund og Stockholm Universitet og gået på Poppius journalistikskole.   Fortæl lidt om dig selv - Jeg er positiv, og ser muligheder frem for problemer. ""Sund fornuft "" er en af mine deviser. Jeg bor nord for Stockholm på landet. Jeg er gift og har fem børn. Et af børnene repræsenterer Sverige ved OL i snowboarding. Vi er en aktiv familie, der kan lide dyr og naturen, mine hobbyer er hovedsageligt islandske heste og skiløb. Jeg voksede op i Kalmar og somrene tilbringer vi på Öland ";Søndag, 2. februar 2014
Amalie Dollerup: kæresten og jeg har en indbyrdes forståelse; De er både venner, kærester, elskere, kolleger og coaches for hinanden. Den 27-årige skuespiller Amalie Dollerup forelskede sig for syv år siden i skuespilleren Andreas Jebro, og i dag bor de sammen i en lejlighed på tre etager. Årsagen til deres gode forhold er især, at de forstår hinandens fag, og giver hinanden plads til at dyrke det ifølge hende. - Det er utroligt rart, at vi har en indbyrdes forståelse for, at livet som skuespiller kan være lidt uden struktur, siger hun i et interview med Alt for damerne. Amalie Dollerup er blevet voksen At hun selv er flasket op med skuespillet lige siden hun fik sin debut i filmen Kun en pige fra 1995, er ingen hemmelighed. Det har da heller ikke altid været lige let at vokse op som barnestjerne, og det er et image, hun skulle kæmpe med. - Det er bare noget, som altid vil være der, men jeg har arbejdet meget på at få mig selv til at hvile i det og manifestere mig selv i denne her voksenbranche, for ja, jeg var en barnespiller, som blev brugt rigtigt meget, og som var dygtig, men hvad kan jeg tilføre som voksen i dag?, siger hun til Alt for damerne. Amalie Dollerup er lige nu aktuel i TV-serien Badehotellet i rollen som Amanda. LÆS OGSÅ:  Amalie Dollerup og Caroline Henderson deler samme stil. Døm selv, hvem der gør det bedst på ELLE.dk Se skuespiller Birgitte Hjort Sørensens stil i galleriet på ELLE.dk  ;Søndag, 2. februar 2014
Ny familie i Far til fire; - Det har været den dejligste film-sommer nogensinde, sagde den nye Far til fire-far, Jesper Asholt, da han her til morgen var til premiere på den nyeste Far til fire film, Onkel Sofus vender tilbage. Hele holdet plus en levende ko var samlet i Imperial Biografen i København, hvor der var linet op til den helt store fest i anledning af den ny Far til fire film. Far til fire og James Bond - Det har været fantastisk at lave filmen, og jeg har fået de fire dejligste børn, man kan tænke sig. Og så er det jo noget nær det nærmeste, man kommer noget agent 007 herhjemme. Far til fire er jo et univers alle kender, så jeg føler lidt, det er mig, der er Daniel Craig i en James Bond film, grinede Jesper Asholt, der ud over de fire børn i filmen spiller sammen med Bodil Jørgensen, som fru Sejersen og Kurt Ravn, der har rollerne som både onkel Anders og onkel Sofus. ;Søndag, 2. februar 2014
VIDEO: Remee ramt i hjertet til det store indsamlingsshow; Midt i det hårde slid ved telefonerne i call-centret på Flyvestation Værløse, hvor lørdagens direkte TV-indsamlingsshow blev optaget, var der også tid til at hygge lidt. De kendte ansigter, som var på plads i studiet for at tage imod danskernes opkald og økonomiske støtte havde det tydeligt sjovt indbyrdes. Især når de fik mulighed for at slå på studiets kæmpestore gong-gong. Den kunne de buldre løs på, hver gang de fik en donation på 15.000 kroner eller mere. Primært var det dog en seriøs aften, der satte fokus på indsamlingens alvorlige tema ”Når mor mangler”. Personligt tab For en af aftenens kendte indsamlere, ”X Factor”-dommer Remee, havde temaet en helt særlig betydning. Han har personligt oplevet at miste sin mor, men har haft det held at vokse op med en god og kærlig adoptivmor. Hans biologiske mor døde i 1986, mens hans adoptivmor døde af kræft i 2001, så derfor var indsamlingens tema noget, som ramte Remee lige i hjertet især lørdag aften, da indsamlingsshowet løb over skærmen. Se videoen med Remee, der fortæller BILLED-BLADETs udsendte om Danmarks Indsamlingen-aftenen og om, hvilke følelser, han selv havde lørdag aften, da han samlede ind til moderløse…  ;Søndag, 2. februar 2014
Lene Nystrøm: Jeg er små-klodset;" - LEGO er det mest fornuftige legetøj, man kan få i plastik i dag, sagde Lene Nystrøm Rasted, der, ud over at være glad for de små klodser, også erkendte, at hun er lidt klodset.  - Men det skal der ogå være plads til, smilede hun, da hun lørdag eftermiddag mødte op i Imperial Biografen i København i selskab med gemalen Søren Rasted og parrest to børn, sønnen Billy (t.h. på billedet) på syv år og datteren India på ni. Og det er ikke bare i Danmark, LEGO er en populær klods. Det er over hele kloden. Og det har gjort, at de små tingester i plastik nu er blevet til ""Et klodset eventyr"", som er titlen på den film, der lørdag eftermiddag havde verdenspremiere i København. Det er første gang, klodserne indtager det store lærred, og en lang række kendte danskere med børn ville naturligvis ikke gå glip af det spektakulære eventyr, så der var massivt fremmøde, da Imperial Biografen lod filmen køre over lærredet for allerførste gang. Se hvem der var med til premieren i næste uges nummer af BILLED-BLADET.   ";Lørdag, 1. februar 2014
Anne Louise Hassing klædt som Bodil;" - Jeg ligner en Bodil, ikke? Det er jo fint, hvis jeg nu ikke får en, sagde en smilende Anne Louise Hassing, der her til aften var til Bodilfest på Bremen Teater i København. Hun var nomineret i kategorien Bedste kvindelige birolle for sin præstation i Thomas Vinterbergs ""Jagten"", men forventede ikke en statuette. - Jeg har ikke forberedt en tale, jeg vil hellere lade mig overraske, men jeg tror altså ikke det bliver mig, der vinder, sagde skuespilleren, der var fantastisk klædt i lang, hvid Lasse Spangenberg-kjole. Flere priser til ""Jagten"" Og Anne Louise Hassing fik ret. Hun vandt ikke en Bodil. Hun var oppe mod navne som Sonja Richter, Susse Wold og de udenlandske skuespillere Uma Thurman og Kristin Scott Thomas, og statuetten gik til kollegaen Susse Wold, der lige som Anne Louise Hassing var nomineret for sin medvirken i ""Jagten"". En Bodil for Årets mandlige birolle gik til Roland Møller for ""Nordvest"", mens en Bodil for Årets bedste kvindelige hovedrolle gik til Charlotte Gainsbourg for ""Nymphomaniac"". Mads Mikkelsen løb med en Bodil for Bedste mandlige hovedrolle for ""Jagten"", og prisen for Årets bedste film tilfaldt også Thomas Vinterbergs ""Jagten"". Læs alt om Bodilfesten og se flere flotte kjoler i næste uges udgave af BILLED-BLADET. ";Lørdag, 1. februar 2014
Vild med dans-Mads i sumpen til Danmarks Indsamling ;" Vild med dans-vinderen Mads Vad var trukket i stramt, markant designet kamptøj ligesom DR-værten Thomas Skov Gaardsvig i anledning af Danmarks Indsamling 2014 på DR 1 lørdag aften. De to herrer mødtes i en helt særlig TV-duel, som blev udkæmpet i en sump i et rektangulært bassin i Danmarks Indsamlingen-studiet i Værløse og vist direkte på TV. I det kropsnære outfit gav de to gutter den gas i en hæsblæsende fight i sumpen, som sugede godt fat i begge fyre. Kampen var meget lige, og til slut skulle der et målfoto til for at afgøre, hvem der havde vundet. Målfotoet afslørede, at Mads Vad  efter sin sejr med Mie Skov  i den seneste omgang af ""Vild med dans"" denne gang måtte nøjes med en 2. plads. Thomas Skov Gaardsvig vandt det sjove sumpkapløb med en hårsbredde, og det var skøn underholdning på den store Danmarks Indsamlings-aften. ";Lørdag, 1. februar 2014
Ulla Essendrop og Eva Harlou lavede selfie ved TV-show;" Midt i travlheden med at samle penge ind ved Danmarks Indsamling 2014 i et direkte transmitteret TV-show udnyttede Ulla Essendrop og X Factor-vært Eva Harlou et minuts pause til at lave lidt ""selfie""-sjov. Efter at have talt i telefon og indkasseret støttekroner, så linjen var rødglødende i callcentret, benyttede de to profiler et hul i opkaldsrækken til at lave en ""selfie"" - et selvportræt, taget med mobiltelefonens kamera, som især statsminister Helle Thorning-Schmidt (S) på det seneste har været kendt for at lave. Ulla Essendrop og Eva Harlou satte lige hurtigt frisuren og smilede så ind i mobiltelefonens kamera. Efter den hyggelige og halvprivate fotosession gik de to modeller til telefonen igen og tog storsmilende og taknemmeligt imod masser af penge til Danmarks Indsamlingen, der i år har haft temaet ”Når mor mangler”. ";Lørdag, 1. februar 2014
Helle Fagralid til Bodilfest: Jeg har ingen forventninger;" Bodilfesten blev hertil aften skudt i gang, da dørene til Bremen Teatret i København blev slået op for et yderst velklædt publikum, klar til at overvære en af dansk films mest prestigefyldte prisuddelinger. Håbefulde nominerede skuespillere og instruktører gjorde deres entré som alle andre, men naturligvis med flere sommerfugle i maven, end hos de der blot skulle læne sig tilbage og nyde showet. Bodilprisen er nemlig forbeholdt dem, der har leveret de bedste skuespilpræstationer i løbet af 2013, og blandt dem var Helle Fagralid, der for nyligt modtog en Robertpris for sin hovedrolle som Marianne i Nils Malmros-filmen ”Sorg og Glæde”. - Jeg har ingen forventninger til i aften. Det er så svært at forudse, hvem der vinder. Jeg er bare glad for at være her, sagde Helle Fagralid, der i øjeblikket er aktuel i ”Woyzeck” på Det Kongelige Teater, inden hun forsvandt ind til Bodiluddelingen. Bodil-nomineringerne 2014:   Danske film: ""Jagten"" ""Nymphomaniac"" ""Sorg og glæde"" ""Nordvest"" ""Kvinden i buret""   Kvindelig birolle: Anne-Louise Hassing (""Jagten"") Susse Wold (""Jagten"") Kristin Scott Thomas (""Only God Forgives"") Uma Thurman (""Nymphomaniac"") Sonja Richter (""Kvinden i Buret"")   Mandlig birolle: Roland Møller (""Nordvest"") Lars Ranthe (""Jagten"") Thomas Bo Larsen (""Jagten"") Jaime Bell (""Nymphomaniac"") Fares Fares (""Kvinden i Buret"")   Kvindelig hovedrolle: Sofie Gråbøl (""Lossens time"") Charlotte Gainsbourg (""Nymphomaniac"") Stacy Martin (""Nymphomaniac"") Helle Fagralid (""Sorg og Glæde"")   Mandlig hovedrolle:  Jacob Cedergren (""Sorg og glæde"") Mads Mikkelsen (""Jagten"") Nicolas Bro (""Spies & Glistrup"") Gustav Dyekær Giese(""Nordvest"") Stellan Skarsgård (""Nymphomaniac"")   Dokumentar: ""Blodets Bånd"" ""Sepideh – Drømmen om Stjernerne"" ""Ai Weiwei: The Fake Case""   Ikke-amerikanske film:  ""Paradis-trilogien"" (Paradis: Kærlighed, Paradis:Tro, Paradis: Håb) ""Broken Circle Breakdown"" ""Den store skønhed"" ""Adeles liv kapitel 1 & 2"" ""Smagen af rust og ben""   Amerikanske film:  ""Before Midnight"" ""Django Unchained"" ""Frances Ha"" ""Gravity"" ""Hushpuppy""   ";Lørdag, 1. februar 2014
Sådan holder Vicki Berlin den slanke linje; Det var de fleste, der blev noget overraskede, da skuespilleren Vicki Berlin i 2011 pludselig trådte frem i en 12 kilo slankere udgave. Årsagen var, at hun havde set sig på fjernsyn, og hun var slet ikke tilfreds med synet. Det er nu snart to år siden, og den 36-årige skuespiller gør stadig, hvad hun kan for at holde den slanke linje ved lige. - Jeg tager to kilo på af at spise en småkage, og jeg har det bare bedre, når jeg har spist sundt.  Nogle gange er det svært at nå det, men jeg spiser faktisk aldrig junkfood, og det er en ren samvittigheds-ting, siger Vicki Berlin. Apps hjælper med sund livsstil Hun fortæller, at kiloene i sidste omgang var kommet snigende, og hun tabte sig ved at tælle kalorier ved hjælp af en app og ved at holde sig fra kulhydrater. - Det er den eneste måde, jeg kan tabe mig på.  Men det var et sejt træk, og jeg smed kun et kilo om ugen. I dag holder jeg mig helt fra kulhydrater, selv om jeg elsker pasta, og i stedet spiser jeg kød og grønt, siger Vicki Berlin. Skuespilleren har svært ved at få træning til at passe ind i sit travle skema, og derfor bruger hun en app med et syv minutters træningsprogram for lige at tage toppen af den dårlige samvittighed. Heldigvis er hun fysisk aktiv i sit job og sidder sjældent stille. Faktisk har hun ind imellem lidt for meget fart på. Manden får Vicki Berlin til at slappe af - Jeg er dårlig til at passe på mig selv, for jeg kører bare på til kroppen ikke kan mere. Så har jeg heldigvis en dejlig mand, der beder mig om at slappe af, siger Vicki Berlin. Rent mentalt har hun nemlig ikke fanget, at hun ikke længere er 17 år i den henseende, men for at prioritere de ting i livet som er også vigtigt, lægger hun det ind i kalenderen. Vicki Berlin er snart aktuel i rollen som Frenchy i Tivolis opsætning af Grease, der får premiere 12. februar. LÆS OGSÅ PÅ IN.DK: 20 måder at få 300 kalorier mindre på LÆS OGSÅ PÅ IN:DK: Otte lette tips til vægttab ;Lørdag, 1. februar 2014
Karen Thisted om sin depression: Havde bare ikke lyst til at leve; I et interview til ALT for damerne fortæller journalist, forfatter og TV- og radiovært Karen Thisted om dengang, hun blev ramt af en depression. Adspurgt om, hvad der har været Karen Thisteds største nedtur, svarer hun: – En alvorlig depression, for da havde jeg mistet evnen til at blive glad. Jeg syntes, at ordet depression var blevet sådan et nyt modeord. Men jeg skal aldrig mere sige, ”nej, det kan ikke være rigtigt. Mon ikke de bare pjækker?”. Jeg fik sådan et slag bagi, og jeg tror, det var en straf for, at jeg ikke havde troet på ordet depression. Som et sort jerntæppe - Jeg var på vej til lægen. Jeg gik meget til lægen på det tidspunkt, fordi jeg troede jeg fejlede et eller andet, for jeg var træt og havde det halvdårligt. Men jeg satte det slet ikke i forbindelse med en depression, for det ved man ikke, hvad er, før man har prøvet det. Jeg kom gående oppe på gangen hos lægen, og der kom et sort jerntæppe ned foran mit hoved. Det var sort som kul, og jeg satte mig ned foran lægen og sagde, ”giv mig nogle lykkepiller”. Men det kunne han ikke. - Så kom jeg til en psykiater og fik noget medicin, men det tog nogle måneder, før det hjalp. Og i de måneder lå jeg i min seng. Det var så gyseligt og forfærdeligt, at man ikke rigtigt kan beskrive det. Jeg var ikke ulykkelig eller græd, men jeg havde bare ikke lyst til at leve, for at sige det mildt, fortæller Karen Thisted til ALT for damerne. I efteråret udgav Karen Thisted erindringsbogen ”Så skal der leves!”, hvor hun blandt andet fortæller om den depression, der ramte hende for omtrent ti år siden. ;Lørdag, 1. februar 2014
X Factor- Steffen: Musikken hjalp mig over skilsmissen; Både Remee og hans hjælpedommer, Chief One, blev glade, da de efter flere skuffende oplevelser fik 50-årige Steffen ind i lokalet. Det swinger nemlig perfekt, når Steffen synger og spiller på sin guitar, og det var lige det, de to trætte mentorer havde brug for. Steffen fortalte i programmet, hvordan han brugte musikken til at komme videre, da kæresten gennem 20 år forlod ham. I dag er det tre år siden, og Steffen er for længst på højkant, selvom han i dag er single. Fra sit forhold har han datteren Ronja på 16 og sønnen Jonathan på 18. - Vi havde det fint min kæreste og jeg, men vi fik til sidst slidt hinanden ned. men vi nåede da 20 år som par, så det kan man da godt være stolt af, fortæller Steffen til BILLED-BLADET. - Steffens søn, Jonathan, går i 3g og bor hjemme hos mig, fortæller Steffen, der bor på Vesterbro i den lejlighed, hvor han boede med sin kæreste. - Vi har det fint nok i dag, og hun kommer nogle gange forbi og spiser med. Steffen har tidligere gået fire år på musikkonservatoriet i Århus, hvor han også spillede i et band.  Musikken betyder meget for ham. Derfor er han lykkelig for at være gået videre i ”X Factor”, hvor han håber, at Remee tager ham med som en af de tre deltagere, der skal videre til liveshows. ;Fredag, 31. januar 2014
Se iskolde Blachman i X Factor i aften; I aftens ”X Factor” skal de tre dommere, Lina Rafn, Remee og Thomas Blachman skæres deres deltagerantal ned fra otte til fem. Det sværeste bliver dog ikke at vælge, hvem der skal ud, men hvem der skal blive. Flere af de deltagere, der imponerede dommerne ved auditions skuffer dem fælt ved bootcampens første dag. Bootcamp i Kødbyen, Stay Hotel og Rundetårn Her kæmper Lina Rafn på sin bootcamp i Kødbyen, Remee på sin bootcamp hjemme i sin private lejlighed på Stay Hotel på Islands Brygge, mens Thomas Blachman kæmper bravt i sin bootcamp i Rundetårn. - Jeg er lige så iskold som Christian IV var, hvis han kedede sig i andres selskab. Inden Blachmans første dag i bootcamp må han ud og samle to grupper, som han mikser af nogle af de solister, der røg ud ved de tidligere auditions. Sådan er fordelingen mellem dommerne Blachman har nemlig grupperne i år, Lina har de unge under 23, mens Remee er coach for solisterne over 23. Se med i aften, når blandt andre Lucy fra Thylejren og anlægsgartneren Chaimae kæmper i Remees kategori. Og når jyske Henriette, der har kæmpe problemer med sin performance, men en skøn stemme – kæmper mod blandt andre Fie, der har overvundet sin sceneskræk. Og ManBand, der kæmper om en plads mod blandt andre nørderne Albert og Anton. Og uanset hvad skal de tre dommere ende med kun at have hver fem deltagere til bootcampens dag 2, der kan se fredag 7. februar. ;Fredag, 31. januar 2014
Jacob Wilson færdig med TV;" Jacob Wilson gik ind i TV-branchen i håbet om at få en stor stand-up karriere, og fik også seermæssig succes i programmer som ”Live fra Bremen” og ”Bingo Banko”. Alligevel har han nu valgt at forlade branchen: - Jeg har egentlig aldrig haft en drøm om at lave TV. Det har bare været et medie, man har brugt for at få promoveret sin standup. Senere finder man ud af, at der jo ikke kommer flere og ser ens show, bare fordi man har været på TV, siger Wilson til Metroxpress. Fra på tirsdag – den 4. februar – vender han tilbage til udgangspunktet, og tager på landsdækkende standup-turné med showet ”Det ser du ikke på TV”. Om sin TV-karriere som ”Bingo Banko”-vært siger Wilson til avisen: - TV 2 kaldte mig til casting, og derefter gik jeg derhjemme og sagde ”Bingo Banko” højt for mig selv. Det lød jo helt vanvittigt. Men de fortalte, at de gerne ville lave noget a la Jan Elhøjs gamle ”Zulu bingo”, hvilket jeg syntes, var ret fedt, og da jeg fik min gode ven Simon Talbot som makker, sagde jeg ja tak. Sagde stop til mere ""Bingo Banko"" - Vi fik rimelig frie hænder og legede os igennem første sæson. Men fordi det blev så stor en succes, blev det i sæson 2 alt, alt for styret. Alt for meget et reklameshow. Så vi endte med at sige op før sæson 3. Rollen som Morgenvært på TV 2 prøvede han også: - Det var vildt at skulle balancere imellem at lave seriøse interviews og derefter tale om mad med en kok. Det er faktisk også noget af det, jeg snakker om i mit nye show. Det med at være fanget i et medie, hvor man ikke kan... Man må jo ikke sige sin mening. Man må ikke lave jokes!  Så sidder man klokken syv om morgenen og skal interviewe Danmarks eneste mandlige heks, og så er man nødt til at tage det seriøst. Det er nærmest det værste, for en komiker at stå i sådan en situation. Ellers var det en fantastisk øvelse at lave ”Go Morgen Danmark”, siger han. ";Fredag, 31. januar 2014
Blachmans venner: Han spiller som en uregerlig møgunge;" - Han spiller som en uregerlig lille møgunge, der gerne vil ses af mor og far, og det er jo fandeme dét, der driver værket, siger Carsten Dahl om den kontroversielle ”X-Factor”-dommer Thomas Blachman til DR. Dahl ved hvad han taler om Som pianist og professor ved Rytmisk Musikkonservatorium har han - og bassisten Lennart Ginman - optrådt med Blachman i jazztrioen GinmanBlachmanDahl i årevis. De har kendt hinanden siden de var børn, og de omtaler deres forhold som et langvarigt ægteskab. Trioen tror på det spontane og det improvisatoriske i musikken. De har få faste musikalske holdepunkter, når de optræder, hvilket kan gå begge veje. - Vi spiller højst sandsynligt sindssygt gode ting, men vi spiller også noget værre lort af og til! Men den præmis har vi ædt, for kunsten er større end os. Vi kan ikke kontrollere det, forklarer Lennart Ginman Thomas Blachman har nøje udvalgt de to musikere til hjælpedommere i årets ”X Factor”-Bootcamp i Rundetårn, hvor de skal hjælpe ham med at udpege og sammensætte de endelige grupper. De vil lede efter de gyldne øjeblikke. De øjeblikke, som rammer dem i hjertet. Det er ikke vigtigt om sangerne er teknisk dygtige, bare de har det dér ekstra, udefinerbare. I deres univers er det kunstens præmisser, der gælder. De søger det universelle og dét, som er større end musikken. - Deltagerne skal have en idé, der er så stærk, så den erobrer hjerter, forklarer Lennart Ginman. Men det er ikke let, at skabe de øjeblikke. Og det skal deltagerne også have at vide. - Vi skal jo også sige, at ""det er kraftedeme noget lort"", hvis vi mener det, siger Carsten Dahl. ";Fredag, 31. januar 2014
Pilou Asbæk må takke nej til amerikansk TV-serie; Pilou Asbæk har været til flere forskellige castings i udlandet, men selvom det faktisk også kastede en rolle i en stor amerikansk tv-serie af sig, har den danske skuespiller desværre måtte sige nej tak til tilbuddet. Pilou kan simpelthen ikke nå det. - Jeg har fået tilbudt en meget, meget flot rolle i en amerikansk tv-serie, som jeg desværre måtte sige nej til, fordi jeg skal lave to danske spillefilm i år, fortæller Pilou Asbæk til Ekstra Bladet: Pilou skal lave den danske Anden Verdenskrigsfilm  '9. april',  og derpå 'Krigen' med Tobias Lindholm som instruktør. Hvilken serie Asbæk skulle have medvirket i vil han ikke afsløre. Men selvom han ærgrer sig lidt, så glæder han sig til de projekter, han har på vej. - Det føles meget underligt, for normalt er det jo en drøm som lille at få lov at lave sådan noget. Men det er også en drøm for mig at få lov at arbejde med Tobias igen, for jeg har haft nogle meget specielle og unikke oplevelser sammen med ham. Så på den måde var det ikke svært at sige nej, siger Pilou Asbæk til avisen. Lindholm instruerede første gang Pilou i det barske fængselsdrama ”R” fra 2010 og igen i 2012 i ”Kapringen”   ;Fredag, 31. januar 2014
Trine Dyrholm: Foreslår selv mit tøj i Arvingerne; Trine Dyrholm trækker millioner af seere til skærmen som Gro Grønnegaard i DRs ”Arvingerne”. Hendes dybe udskæringer og udfordrende kjoler vækker opsigt, og på modeugen afslørede hun, at hun selv har været med til at udvikle den kølige, stringente stil i afdæmpede farver, som kendetegner den lettere følelsesforskansede arving i serien. - Vi samarbejder om det, og jeg kommer med nogle forslag (til kostumieren, red), siger Trine Dyrholm til BT. Trine Dyrholm nævner det danske modehus - Wackerhaus - som blev stiftet af designeren Trine Wackerhaus i 2003 - som ét af de mærker både den fiktive Gro Grønnegaard, og hun selv har et svagt punkt for.  - Jeg er meget glad for Wackerhaus - dem har jeg selv en del ting fra. Men med hensyn til serien, så kommer det an på, hvad der passer til scenerne. Det er noget med, hvad der fungerer. Vi prøver så vidt muligt at være skandinaviske i det, og det er også min egen smag, siger Trine Dyrholm til avisen. Også Jesper Høvrings fine kjoler har Dyrholm et godt øje til, - Jeg er ikke meget til mode, men jeg interesser mig da for det, siger skuespillerinden, der snart skal til gallafest i Berlin.  Trine Dyrholm skal som et af jurymedlemmerne ved årets filmfestival i Berlin - 'Berlinalen' uddele Guld og sølv bjørne, sammen med skuespilleren Christoph Waltz fra 'Inglorious Basterds'.   ;Fredag, 31. januar 2014
Medina lider af hukommelsestab efter ulykke;" Medina lider af tilbagevendende hukommelsestab, afslører den danske popdronning i en ny Zetland-single ""Medina har slået sig"", der kan købes i e-boghandlere fra i dag, skriver Metroxpress. Årsagen tilskriver hun et dramatisk cykelstyrt, som hun var involveret i for seks år siden - Hun havde aftalt at mødes med en veninde foran Magasin og var – ikke usædvanligt – sent på den. På den ureglementerede genvej tværs over Kongens Nytorv, tæskede hun i cykelpedalerne og overså advarslerne fra et kunstprojekt om udspændte fiskeliner midt på pladsen. Baghovedet direkte i brostenene Hun overså også de noget nær usynlige snore, indtil hun var så tæt på en af dem, at det var for sent at bremse. Mens cyklen fortsatte fremdriften, holdt linen stand. Inden for brøkdele af et sekund nåede den sit bristepunkt, og slyngede Medina bagover. Sangerinden hakkede baghovedet direkte i brostenene. Da hun atter slog øjnene op, var det til en klokkeklar hjernerystelse, en sammenstimlet flok strøggængere og en ambulance, gengiver Zetlands journalisten Rune-Skyum Nielsen Medinas trafikuheld. Sudoku for at styrke hukommelsen - Jeg kan ikke koncentrere mig. Sidste gang jeg skulle læse en bog, nåede jeg måske 60 sider på tre-fire timer. Det er samme problem, når jeg skal se film. Men måske har andre mennesker det på samme måde, hvis den keder dem?, siger Medina, der går til psykolog med problemet. Her opfordres hun blandt andet til at løse sudoku for at styrke hukommelsen. ";Fredag, 31. januar 2014
Lise Baastrup om Rita: Mange tror, jeg er som Hjørdis; Rigtig mange danskere har fulgt med i TV 2s TV-serie Rita, hvor man følger skolelæreren Rita, der bliver spillet af Mille Dinesen, og hendes hverdag – både i privaten og på skolen. Og når man kender Rita, så kender man også den unge, lidt naive og en smule kiksede folkeskolelærer Hjørdis, der bliver spillet af skuespiller Lise Baastrup. Hun har både været tilknyttet Grønnegårds Teatret, Husets Teater og nu er hun på tredje år ansat på Aalborg Teater. Men hvad har rollen som Hjørdis betydet for hende – og det at blive kendt som en kikset figur? – Jeg går ikke specielt meget op i, om jeg bliver kendt for den ene eller anden karakter. Men der var virkelig mange mennesker, der troede, at jeg var ligesom Hjørdis, fortæller Lise Baastrup til SØNDAG. Hvor ser du godt ud med makeup Og reaktionerne har ikke kun gået på Hjørdis’ personlighed. Også hendes udseende, har Lise Baastrup skulle høre om. – Er du gal, hvor har jeg tit oplevet at få at vide: Hvor ser du godt ud med makeup på, underforstået: Uden makeup ligner jeg sikkert Hjørdis. Eller: Du er jo slet ikke dum i virkeligheden, underforstået: Det troede de ellers, siger hun og tilføjer: – Jeg har da også stået ved en bar og hørt folk hviske til hinanden lige ved siden af: Se, det er hende, der spiller Hjørdis! Nej, nej, Hjørdis, hun er sådan en kikset én, fortæller Lise Baastrup. Folk må tænke, hvad de tænker Men hvordan påvirker det hende, at folk tror hun – Lise Baastrup – er ligesom Hjørdis i Rita. – Som sagt gør det mig ikke spor. Folk må tænkte, hvad de tænker. Det er nok den måde, jeg er stærk på. Jeg er ret sort-hvid som person. Lige så følsom jeg er, lige så bomstærk er jeg også. Jeg sidder gerne og tuder over de mest romantiske og håbløst sentimentale film. Men det dér med at få nogle over næsen, fordi jeg har stillet mig frem på en scene, det kan ikke slå mig ud, siger hun og fortsætter: – Alligevel synes jeg, at den reaktion, jeg har oplevet på rollen som Hjørdis, har været interessant. Også lidt skræmmende, og den kom i hvert fald helt bag på mig, siger hun. Jeg har et ligeså positivt livssyn som Hjørdis Der er dog et enkelt punkt, hvor Lise Baastrup selv synes hun har noget tilfælles med Hjørdis. – Jeg synes da selv, jeg har et lige så positivt syn på livet som Hjørdis, og så ville jeg gerne være lige så idealistisk, som hun er, siger hun. LÆS OGSÅ:  Skuespiller Vicki Berlin er kendt for de sjove roller. Nu vil hun gerne prøve kræfter med noget andet. Hvad det er, løfter hun sløret for på søndag.dk En anden skuespiller der også bliver knyttet til en bestemt rolle er Kirsten Olesen. Mange forbinder hende stadig med rollen som Agnes i Matador. På søndag.dk fortæller hun, hvordan hun har det med det  ;Fredag, 31. januar 2014
Jesper Nøddesbo smider tøjet; Danmark har jublet over Jesper Nøddesbo i den forgangne EM slutrunde, og bifaldet rejser sig nok igen, ved synet af den gode håndbold stregspiller, uden en trævl. Jesper Nøddesbo poserer nemlig splitterravende nøgen på et billede i forbindelse med den store Danmarks indsamling, skriver Metroxpress. Det eneste der dækker for blufærdigheden er et papskilt. Nøddesbos billede er kommet i stand via et væddemål med P3. Håndboldstjernen lovede at posere nøgen, hvis radiostationen kunne samle 20.000 kroner ind til Danmarks indsamlingen.  Med den gulerod i udsigt kom der hurtigt penge ind. Og Nøddesbo holdt altså ord. Se billedet af Jesper Nøddesbo her. ;Torsdag, 30. januar 2014
Se Michèle Bellaiche blive skæv på helium;" ”Go’aften Danmarks"" Michèle Bellaiche kan godt begynde at forberede sig mentalt. Skuespillerne Nicolaj Kopernikus, Anders W. Bertelsen og Troels Lyby er nemlig snart tilbage i hovedrollerne på to’eren til den danske film ”Klassefesten”.   En komedie, hvor de tre fyre undervejs bl.a sluger helium fra balloner. I forbindelse med premieren på filmen i 2011 havde Bellaiche trekløveret i studiet, og bad dem friskt om at prøve endnu en omgang helium-slugning i det direkte program. Det gjorde de – men det samme gjorde Michèle Bellaiche, hvilket gav et resultat som i nogen grad kom på hende: Resultatet kan man se på den videoen TV 2 har lagt ud på deres hjemmeside (gengivet nedenfor). 6. februar kommer ”Klassefesten 2 – Begravelsen” op i de danske biografer. Kommer de tre skuespillere igen i ”Go Aften Danmark” må man håbe, at de lader helium ballonerne blive udenfor.     ";Torsdag, 30. januar 2014
Julie Zangenberg flytter sammen med Nicklas Bendtner; - Jeg bor i London og er hjemme i Danmark, når jeg skal arbejde og holde møder, fortæller Julie Zangenberg til TV2.dk. Den 25-årige danske skuespiller er hjemme i forbindelse med modeugen, men planlægger inden længe at rykke sin adresse fast til London på fodboldkæresten Nicklas Bendters bopæl – han spiller i klubben Arsenal. - Her igennem det sidste halve år har jeg skruet op for intensiteten af castings derovre, siger Julie Zangenberg, der håber på at blive aktuel i noget udenlandsk film eller TV i slutningen af året. Hvad præcist kan hun ikke afsløre. Julie Zangenberg havde ikke taget Nicklas Bendtner med modeshow, men indrømmer, at han ved meget mere om mode og stil, end hun selv gør. - Han skal arbejde, så han løber rundt på nogle fodboldbaner i England, men det er helt klart ham, der er den mest modeinteresseret af os to, så det er næsten ærgerligt, at det er mig, der er her. Han er den mest modeinteresserede og rigtig dygtig til at se farver og sådan nogle ting.  ;Torsdag, 30. januar 2014
Skuespilleren Hugh Grant er pludselig far til tre;" Hugh Grant har fået børn med to forskellige kvinder inden for samme tid. Det skriver Daily Mail. Men i modsætning til mødet med en prostitueret, der i sin tid kostede ham forholdet til Elizabeth Hurley, er der denne gang kommet et barn ud af affæren. Ifølge avisen er den 53-årige skuespiller blevet afsløret som faderen til den søn, som den svenske tv-producer Anna Eberstein fødte i 2012. Eberstein oplyste aldrig faderens navn på barnets fødselsattest, da hun forlod hospitalet med sin lille nyfødte søn i 2012. Først fornylig gav faderen – Hugh Grant – sig officielt til kende på papiret. Gravide samtidig Det vides dog ikke, om Hugh Grant i den periode også har været kæreste med Tinglan Hong, der er mor til hans første barn, Tabitha, født i 2011, eller hvem skuespilleren er kæreste med nu.  I 2012 var Tinglan Hong gravid igen, men da hun fødte Hughs andet barn, sønnen Felix, var den engelske charmedreng allerede i al hemmelighed - ihvertfald for offentligheden - blevet far igen. Svenske Anna Ebersteins graviditet overlappede nemlig Tinglan Hongs – så på et tidspunkt i 2012 ventede de altså begge barn med Hugh Grant, samtidig. En måned før Eberstien skulle nedkomme flyttede hun tilmed pludselig ind en ny luksus lejlighed I London – købt kontant for godt 24 millioner danske kroner. Lejligheden ligger i London-bydelen Fulham, og både Tinglan Hong og Anna Eberstein bor i gåafstand til Hugh Grants bopæl i samme område. Om den 33-årige frøken Hong vidste noget om Hugh Grants affære med svenske Anna Eberstein, der er i midten af trediverne, melder historien intet om. Kun at stjernen fra ”Fire bryllupper og en begravelse” og ""Bridget Jones' dagbog"" nu har tre børn, men stadig intet bryllup på sit CV. ";Torsdag, 30. januar 2014
Thomas Blachman vil lave sin egen gruppe;" I år fik ""X Factor""-dommerne mulighed for selv at fordele de tre kategorier, og her valgte Thomas Blachman, til manges overraskelse,  helt frivilligt at tage den svære gruppekategori. - Jeg havde lyst til det. Og så så jeg ret hurtigt for mig, at jeg ville kunne lave en ret fed gruppe med nogle af de ældre solister, der er blevet sorteret fra. For der var nogle ret gode sangere imellem, forklarer Thomas Blachman til Ekstra Bladet. Bootcamp i Rundetårn I udsendelsen på fredag skal vi med på bootcamp hos de tre dommere. Thomas Blachman holder bootcamp i Rundetårn, Lina Rafn i Kødbyen i København og Remee har sin bootcamp på Stay Hotel på Islands Brygge. Her skal deltagerantallet reduceres, og næste fredag skal hver dommer finde frem til de tre deltagere, de vil have med til liveshow. Se en oversigt over, hvilke deltagere der gik videre til bootcamps - klik her Af listen over de, der er gået videre til bootcamps, fremgår det, at Thomas Blachman kun har taget seks grupper med på bootcamp, hvor de andre to dommere har otte deltagere med. Og det skylder netop, at Thomas Blachman vil danne nogle grupper selv- blandt andet med nogle af de solister, der bliver valgt fra at de to andre dommere. ";Torsdag, 30. januar 2014
Kan du spotte fejlen i Arvingerne?  ; DR’s TV-serie ”Arvingerne” har forrygende seer-succes, og på søndag ruller det sjette afsnit over skærmen. Men rent teknisk er der sket en fejl, som muligvis aldrig ville være blevet bemærket af det cirka to millioner store publikum, hvis ikke en meget snarrådig seer – der har set afsnittet på forhånd – drillende havde skrevet til DR's Facebookside og gjort opmærksom på den. Nu vil alle nemlig nok gøre sig ekstra umage med at spotte, hvor DR's produktionshold har lavet en fejl. For en fejl, indrømmer Karoline Leth, der er producent på ”Arvingerne” blankt overfor Metroxpress, at der er tale om: - Optagelserne til det sjette afsnit er lavet mellem start april og slut maj - altså et spænd på to måneder. Og da optagelserne ikke bliver foretaget kronologisk, kan der rent tidsmæssigt være lang tid mellem hver scene, siger Karoline Leth til avisen. Hvis man ikke vil gøres opmærksom på hvor fejlen kan spottes, skal man ikke læse videre herfra .... Det var aldrig sket i Hollywood I modsat fald kan vi fortælle, at det handler om en scene i begyndelsen af afsnittet, hvor årstiderne pludselig skifter. I det ene øjeblik er det sprudlende forår med frodige grønne træer og buske – det næste ligner omgivelserne igen et Danmark i mørkt og trist efterår, fyldt med nøgne, afpillede træer og hård ruske-vind. - Jeg tror ikke, der er så mange, der lægger mærke til det. Jeg håber det i hvert fald ikke, for vi gør os rigtig umage. Men det er klart, at vi helst så, at det ikke skete, siger Karoline Leth til Metroxpress. Hun tilføjer, at det oftest er økonomi, der styrer, om sådanne fejl bliver rettet eller ej. - Vi vurderede, at det her ikke var noget, som vi ville bruge flere af skatteborgernes penge på, da budgettet på Arvingerne ikke er til det. Men du kan være sikker på, at det her aldrig var sket i Hollywood. Men de har også nogle andre budgetter at lege med. ;Torsdag, 30. januar 2014
VIDEO: Se de kendte til Copenhagen Fashion Week AW 2014; Den københavnske modeuge, Copenhagen Fashion Week AW 2014, er i fuld gang, og traditionen tro flokkes de kendte til de mange modeshows og fester. I denne stemningsfulde video kan du komme med på den røde løber og blandt andet se Medina, Christiane Schaumburg-Müller, Lina Rafn, Szhirley, Andrea Elisabeth Rudolph og Ibi Støving.  ;Torsdag, 30. januar 2014
Kandis-Johnny bryder tavsheden om datteren; Efter at flere medier de seneste uger har skrevet artikler om, at Kandis-Johnnys datter Cecilie angiveligt har været indblandet i blandt andet indløsning af stjålne skrabelodder, har Johnny Hansen valgt at bryde tavsheden og fortælle sin version. For Kandis-sangeren har det været ekstra hårdt at se, at hans døtre nu bliver ramt af, at de har en kendt far. - De har været nok igennem, siger en stadig rystet Kandis-Johnny. For ham handler det om, at hans døtre kan få lov at leve deres eget liv. - Havde jeg heddet Nielsen og været mekaniker, havde det ikke været interessant. Jeg kan sagtens leve med både dårlig og god omtale, men at det rammer mine piger er uretfærdigt, fastslår Kandis-Johnny. Læs det åbenhjertige interview med Kandis-Johnny i BILLED-BLADET torsdag. ;Onsdag, 29. januar 2014
Medina: Jeg er ikke kæreste med Christopher; For første gang sætter Medina nu selv ord på, at forholdet er slut mellem hende og Christopher. - Vi elsker hinanden - det vil vi altid gøre. Men vi er ikke kærester lige nu, sagde Medina til BILLED-BLADET, da hun dukkede op i den københavnske modeuge til show hos Est. 1995 Benedikte Utzon. De nærmere omstændigheder omkring bruddet vil Medina ikke uddybe af respekt for Christopher, men hun fastslår, at hun har det godt. - Jeg er rigtig god ved mig selv, træner igennem og gør det, der skal gøres. Og så er jeg omgivet af de dejligste mennesker på jorden og snakker med Christopher indimellem. Og nu skal vi ses igen på lørdag, hvor vi begge skal spille, sagde Medina med henvisning til Danmarks Indsamling på DR1, hvor både hun og Christopher skal optræde med nye singler.  ;Onsdag, 29. januar 2014
Christiane Schaumburg-Müller: Castingen gik fantastisk; Christiane Schaumburg-Müller fortæller i dag til Ekstra Bladet, at hun har været til casting på jobbet som værtinde ved det internationale Melodi Grand Prix, Eurovision Song Contest, der skal afholdes på dansk jord til maj. - Min casting gik fantastisk, siger Christiane Schaumburg-Müller, der dog endnu ikke ved, om det bliver hende, der skal byde velkommen til det store show. ;Onsdag, 29. januar 2014
Sofie Lassen-Kahlke: Det er et rigtigt ønskebarn; Den 34-årige skuespiller Sofie Lassen-Kahlke er gravid. I forvejen har Sofie Lassen-Kahlke sønnen Alfred på tre år med gemalen Hans Poul Petersen, som hun har været gift med siden august 2012. - Jeg glæder mig virkelig meget til at blive mor igen. Det er et rigtigt ønskebarn, siger Sofie Lassen-Kahlke, der, selv om man ikke kan se, hun er gravid, faktisk er i femte måned og har termin i begyndelsen af juni. Sofie Lassen-Kahlke og hendes mand ved endnu ikke, om den lille ny i familien er en dreng eller pige. - Jeg vil egentlig gerne vide det, men vi glæder os, uanset om det bliver en pige eller dreng. Jeg ønsker mig ikke et specielt køn, siger Sofie Lassen-Kahlke, der har det fantastisk og ikke længere er plaget af kvalme og ubehag.   ;Onsdag, 29. januar 2014
Andrea Elisabeth Rudolph: Elsker at være forlovet; Copenhagen Fashion Week er skudt i gang med glitter og glamour - og Andrea Elisabeth Rudolph luftede en ganske særlig accessory til Birger Christensens modeshow onsdag formiddag på Nimb. På hendes venstre ringfinger funklede nemlig den forlovelsesring, hun fik på i december, da håndboldkæresten Claus Møller Jacobsen friede til hende. - Jeg er vildt glad. Jeg synes, det er så hyggeligt at være forlovet. Vi aner endnu intet om, hvilket bryllup det skal være, men det er ikke noget, der haster, sagde en åbenlyst forelsket Andrea Elisabeth Rudolph. Hun bor i København, mens Claus fortsat bor i Aarhus – men distancen er ikke et problem for det nyforlovede par. - Jeg tror, vi ser hinanden mere end flere par, der bor sammen, smilede Andrea. Modeugen fortsætter frem til på søndag. ;Onsdag, 29. januar 2014
Kandis-Johnny møder Hansi Hinterseer; De er konger i hvert sit land.  Med sit band Kandis er Johnny Hansen danskernes partykonge, når det handler om byfester og halballer. Østrigske Hansi Hinterseer, der fylder 60 på søndag, er Europas ukronede schlagerkonge. I de kommende uger holder Hansi Hinterseer 42 koncerter i syv lande, og de tre danske koncerter i København, Horsens og Aalborg er for længst udsolgte. Nu har de to sangstjerner planer om at slå pjalterne sammen. Se billederne og læs om Kandis-Johnnys besøg hos Hansi Hinterseer i Østrig i BILLED-BLADET torsdag.   ;Onsdag, 29. januar 2014
Grevinde Alexandra så på mode; Allerede på førstedagen var der fornemt besøg under Copenhagen Fashion Week, da grevinde Alexandra tirsdag mødte op på Københavns Rådhus for overvære Whiites modeshow. Det var designeren Frederikke Hviid, der præsenterede sit design for de mange interesserede fremmødte. Udenfor var det iskoldt med masser af sne, så mange gæster var mødt op pakket godt ind i deres varme jakker. Også grevinde Alexandra havde fundet et lunt sæt frem i modefarven sort, der var praktisk og smart. ;Onsdag, 29. januar 2014
Tillykke til Oprah Winfrey; Hun voksede op under fattige kår og endte som en af verdens mest magtfulde kvinder – i dag, onsdag den 29. januar, kan talkshowdronningen Oprah Winfrey fejre sin 60-års fødselsdag. Den amerikanske mediemogul og mangemilliardær opnåede massiv popularitet gennem sine 25 år som talkshowvært på programmet ”The Oprah Winfrey Show”. Showet sluttede i 2011, og året efter lancerede hun interviewprogrammet ”Oprah’s Next Chapter”. Talkshowværten kan desuden skrive skuespiller på sit CV. I 1986 blev hun Oscar-nomineret for sin rolle i ”Farven Lilla”, og i år blev hun nomineret til en Screen Actors Guild Award for sin præstation i filmen ”The Butler”.   Aflyser festen I dag kan Oprah så fejre endnu en stor begivenhed i sit liv, og det var egentligt meningen, at det skarpe hjørne skulle fejres med et brag af en stjernespækket fest. Men ifølge talkshowværtens bedste veninde, Gayle King, har hun ændret mening. - Oprah har aflyst sin store fødselsdagsfest. Hun besluttede ”jeg ved ikke, hvad jeg vil, men jeg ved, at jeg ikke vil det her”. Hun fylder 60, og hun forsøger stadig at finde ud af, hvordan det er bedst at fejre dagen, fortalte Gayle King i sidste uge til E! Online. Oprah har kendt sin veninde i længere tid end sin kæreste, Stedman Graham, som hun har dannet par med siden 1986. I BILLED-BLADET torsdag kan du læse et stort fødselsdagsportræt af Oprah Winfrey. ;Onsdag, 29. januar 2014
Badehotellet byder velkommen til endnu en sæson; For tiden kan man mandag aften tjekke ind på ”Badehotellet” på TV 2 klokken 20.00, og nu meddeler TV-stationen, at der kommer en sæson mere af TV-serien. Det skriver Tvtid. Stig Thorsboe , en af TV-seriens forfattere, fortæller til Tvtid: - Vi går i gang med forproduktionen allerede nu, og til maj eller juni starter vi på optagelserne til seks nye afsnit af den kommende sæson, som omhandler året 1929. Hver sæson handler jo om ét år, og i oktober 1929 sker krakket på Wall Street, hvilket i de kommende år breder sig til resten af verden. Krisen kommer dog først for alvor til at ramme Danmark i årene 1930-33, så Hanna (Lundgren, red.) og jeg har allerede planlagt fem sæsoner frem i tiden.   Klik her for at se alle vores artikler om Badehotellet! Stig Thorsboe fortæller også, at TV-seerne især kan glæde sig til at møde en særlig person i næste sæson af ”Badehotellet”: - Hr. Andersen, sønnen fra Amerika, dukker op, og han viser sig at blive en ny udfordring for hotellet, siger Stig Thorsboe til Tvtid. ;Tirsdag, 28. januar 2014
Rachel fra Årgang 0 har haft et svært år;" Det er ikke altid nemt at være 13 år og samtidig skifte skole og komme i en ny klasse. Det fortæller Rachel fra Aabenraa ærligt om i tredie afsnit af ""Årgang 0"", som TV 2 sender i aften klokken 20.00. - Det er ikke gået så godt klassen. Der har været konflikter, og nogle gange kunne jeg ikke være i klassen, fortæller en lidt trist Rachel i aftenens afsnit. Læs et interview med Rachel og hendes familie i BILLED-BLADET på torsdag.   ";Tirsdag, 28. januar 2014
Elton John på vej til Danmark; Senest Elton John gæstede Danmark var sidste sommer, hvor han gav en koncert i Skive. Til juli vender han tilbage, denne gang for at optræde i Skovdalen i Aalborg, skriver musikbladet Gaffa . Det er 10 år siden Elton John sidst spillede i Aalborg. Dengang var det i byens Kongres- og Kultur-Center. I mellemtiden er han blevet 66 år. Men Elton John er stadig kendt for at optræde med stor energi ved sine koncerter, der ofte varer mellem to-tre timer. Billetterne til koncerten bliver sat til salg mandag 3. februar klokken 10 oplyser billetlugen.dk.  ;Tirsdag, 28. januar 2014
L.O.C. isolerede sig i Bangkok for at lave musik; Sangeren Liam O'Connor, også kendt som L.O.C. og gift med Kanal 5-værten Christiane Schaumburg-Müller, fortæller nu, hvorfor han var bortrejst i en del af 2013. ”Jeg har familie i Australien, som jeg var ovre og besøge i forbindelse med vores bryllupsrejse. Da jeg så skulle i gang med mit nye album, ville jeg gerne prøve at isolere holdet. I stedet for at tage i sommerhus i Nordjylland, tænkte jeg, 'hey, det koster cirka det samme at leje nogle lejligheder i Bangkok', og da jeg kunne lokke med god mad og sol, var det ikke så svært at få bandet fløjet over, fortæller Liam O'Connor til Metroxpress. Forkælet med privatkok og vagtværn - Bangkok er en fantastisk by. Man plejer at tage en backpack på ryggen, spise en skorpion og se et pingpongshow – og alt det har jeg prøvet – men når man har overstået turisttingene og forsøger at få en hverdag op at køre, ser man et helt nyt lag, fortæller Liam O'Connor. Han indspillede en stor del af albummet i Karma Sounds Studios, der ligger i en lille fiskerby hos en amerikansk, tidligere Sony-chef. -Hans motto var, at hvis James Bond havde et studie, ville det være her. Det var også helt fantastisk. Vi lejede fire bungalows, havde privatkok, hushjælp, vagtværn, en studietekniker og så selvfølgelig egen swimmingpool. Jeg skal helt klart tilbage igen.”, siger Liam O'Connor til avisen.   ;Tirsdag, 28. januar 2014
Kom med bag optagelserne til X Factor-introvideoen;" I en billedserie inviterer Danmarks Radio ""X Factor""-fans til at få et kig bag kulisserne og opleve, hvordan det så ud, da Lina Rafn, Thomas Blachman og Remee skulle indspille den introvideo, der er temaet for årets ""X Factor""-udsendelser. 14. februar går liveshowene i gang, men X factor 2014 kører allerede for fulde omdrejninger. Auditions er overstået, og der har være super bootcamp i Vega, hvor 80 deltagere blev skåret ned til 24. Og på fredag kan vi se de tre dommeres respektive bootcamps, hvor hver dommer skal skære deres deltagerantal ned fra otte til fem – og fredagen efter vælges de tre i hver kategori, der går videre til liveshows. Se billedserien på DR's ""X Factor""-side her og læs et interview med X Factor-deltageren Fie i BILLED-BLADET på torsdag.   ";Tirsdag, 28. januar 2014
Helle Thorning-Schmidt skovler sin egen sne; Danmark er ramt af vintervejret, men hvis man tror, at den danske statsminister Helle Thorning-Schmidt (S) har folk til at klare den råkolde og fysiske udfordring det kan være at rydde et fortov for sne og is, kan man godt tro om igen. I går kunne folk i Østerbros Kartoffelrække-kvarter i København således se Helle Thorning-Schmidt fatte sneskovlen og tage fat på at rydde fortorvet foran hjemmet. Det opsigtsvækkende billede blev fanget af Michael Frandsen, en af kvarterets boligejere, der fandt synet så særegent, at han sendte sit snapshot til både BT og Ekstra Bladet. Hendes to døtre var med ude, og det så ud til at være sådan en rigtig hyggelig mor-datter aktivitet, siger Michael Frandsen til BT, men understreger, at han ellers ikke har forsøgt at tage billeder af Thorning-Schmidt i private situationer, da også hun skal have mulighed for at være sig selv. Se billedet af den skovlende statsminister her. ;Tirsdag, 28. januar 2014
Se hvem der dyster i Melodi Grand Prix; Lørdag den 8. marts klokken 20.00 går dansk Melodi Grand Prix i gang i Arena Fyn i Odense, og hvilke navne, der skal stå på stemmesedlerne, er allerede afsløret nu. Ifølge DR er det følgende deltagere, nævnt i vilkårlig rækkefølge, som værterne Louise Wolff og Jacob Riising skal præsentere i sangdysten: Sang: Your LiesSolist: Rebekka ThornbechKomponist/tekstforfatter: Danne Attlerud, Gustav Eurén, Niclas Arn Sang: It HurtsSolist: Anna DavidKomponist/tekstforfatter: Anna David, Lasse Lindorff, Kim Nowak-Zorde, Jeremy Huffleman, Marli Harwood, Michael Harwood, Nick Keynes. Sang: Right By Your SideSolist: GlamboyPKomponist/tekstforfatter: Mathias Kallenberger, Andreas Berlin, Jasmine Anderson Sang: She’s the OneSolist: Danni ElmoKomponist/tekstforfatter: Engelina, Kenneth Nicolaisen , Søren Vestergaard, Marcus Linnet Sang: Wanna be LovedSolist: Michael Rune feat. Natascha BessezKomponist/tekstforfatter: Lars Halvor Jensen, Martin Larsson, Luke Madden, Lemare Obika Sang: I Choose USolist: Bryan RiceKomponist/tekstforfatter: Bryan Rice, Lars Halvor Jensen, Johannes Jørgensen, Shanna Crooks Sang: Cliché Love SongSolist: BasimKomponist/tekstforfatter: Lasse Lindorff, Kim Nowak-Zorde, Daniel Fält, Basim Sang: Vi finder hjemSolist: Emilie MoldowKomponist/tekstforfatter: Engelina, Ole Brodersen, Kasper Larsen, Basim Sang: Before You Forget MeSolist: Nadia MalmKomponist/tekstforfatter: Nadia Malm Sang: Feeling the YouSolist: SONNYKomponist/tekstfofatter: SONNY, Frederik Tao Nordsøe Schjoldan, Thomas Lumpkins ;Tirsdag, 28. januar 2014
Nikolaj Hübbe slået til ridder;" Det kongelige Teaters balletmester og dommer i TV 2's ""Vild med dans""-programmer Nikolaj Hübbe var mandag i audiens hos dronning Margrethe på Christiansborg Slot for at takke for sin udnævnelse til ridder af Dannebrogordenen. Det skriver flere medier, deriblandt Berlingske. Nikolaj Hübbe, født den 30. oktober 1967, begyndte sin danseundervisning allerede som 10-årig på det Kongelige Teaters Balletskole og blev udnævnt til solodanser i 1988.  I 1992 blev han ansat som solodanser hos New York City Ballet, og i 2008 overtog han ledelsen af kompagniet i København som balletmester. Nikolaj Hübbe har siden vundet adskillige priser og legater for sin dans og sit arbejde, ligesom han som en af fire dommere i dansekonkurrencen “Vild med Dans” er blevet en del af den mest populære og sete TV-underholdning i de senere år. Se et billede af Nikolaj Hübbe ved audiensen på Berlingskes hjemmeside her. ";Tirsdag, 28. januar 2014
Jette fra Mig og min mor maler til forældreløse børn; Den ene halvdel af det vestsjællandske mor-datter-par fra ”Mig og min mor” på Kanal 4, Jette Bertelsen, har svinget penslerne i den gode sags tjeneste. Mor Jette begyndte at male for otte år siden, og to af hendes nye kunstværker blev sat på auktion under velgørenhedsshowet ”Med mor i fokus” i Ringsted Kongrescenter fredag aften. - Jeg har valgt at donere flere af mine malerier til gode formål, fordi jeg gerne vil gøre noget godt for andre mennesker, fortæller Jette Bertelsen til BILLED-BLADET. Forældreløse børn Både hun og datteren Jessica Priscilla havde fået den helt store make-over til showet, som er en del af Danmarks Indsamling 2014. Jette Bertelsen har tidligere sponsoreret et maleri til afdelingen for kræftsyge børn på Aalborg Sygehus, og denne gang gik pengene fra malerierne til børn, som vokser op uden deres mor. - Jeg har lavet to malerier med balloner, hvor det lille repræsenterer barnet og det store moderen, forklarer hun. Maleriet gik til en fan Det var en privatperson, som er stor fan af mor Jette og reality-serien, som kunne tage de farverige akrylværker med hjem efter at have budt 200 kroner på malerierne. - Det er jeg enormt glad for, og så gør det ikke så meget, at buddet ikke var højere, fortæller Jette Bertelsen. Hun medvirker i den kommende sæson af ”Mig og min mor”, der har premiere tirsdag den 4. februar kl. 20.00 på Kanal 4. ;Mandag, 27. januar 2014
Christiane Schaumburg-Müller fejrede fødselsdag med familien; Christiane Schaumburg-Müller kunne søndag fejre sin 32 års fødselsdag, og på hendes Instagram-profil kan man få nogle glimt af, hvordan TV-værten markerede dagen. Søndag aften var der middag for familien og for dagens anden fødselar – Christiane Schaumburg-Müllers mor Birthe har nemlig fødselsdag samme dag. Christiane Schaumburg-Müller havde dækket op til en hyggelig middag på langbordet med blandt andet Blue Elements-porcelæn fra Royal Copenhagen, men hvad der skulle på tallerknerne, vides ikke. Et andet Instagram-billede viste en helt særlig fødselsdagskage, som Christiane Schaumburg-Müller fik af veninden Julie Wettergren. - Tak Julie Wettergren for den så fine fødselsdagskage af mig i en af mine yndlings Jesper Høvring- kreationer! Du er simpelthen for sej, skrev Christiane Schaumburg-Müller ved billedet. Se Christiane Schaumburg-Müllers særprægede fødselsdagskage her og det flot dækkede bord her.  ;Mandag, 27. januar 2014
Madonna – nu med guldtænder; Selv om Madonna er ved at komme op i en moden alder, kan hun stadig skabe røre i den internationale andedam. Ved årets Grammy Awards, der blev afholdt søndag, skinnede hendes nyeste provokation bogstaveligt talt folk i øjnene, når blot hun åbnede munden. Madonna havde munden fuld af guld i form af en særlig tandbøjle. - Det gør altid alle så sure, når jeg bruger min tandbøjle, så derfor gør jeg det, sagde superstjernen og tilføjede, at den i øvrigt stod godt til det Ralph Lauren-sæt, hun havde valgt at tage på. Sønnen valgte påklædningen Det var en af Madonnas sønner, den 8-årige David, som fik æren af at ledsage divaen.  Mor og søn var begge klædt i sort tøj og bar hatte. - Jeg fulgte bare min søns råd, da jeg valgte tøj. Det er ham, der har klædt mig på. Han ville have, vi skulle være ens, så dér måtte jeg bare adlyde, sagde Madonna ifølge norsk SE og HØR. David var dog forhindret i at kopiere sin mors gyldne tandpynt.  - Hun sagde, at jeg først måtte få sådan en gylden bøjle til min fødselsdag, sagde han. Hvilket fik Madonna til at minde ham om, at de altså lige måtte forbi tandlægen først.   ;Mandag, 27. januar 2014
Sonny Fredie-Pedersen i Michael Jacksons fodspor; Sonny Fredie-Pedersen er ved at få en dansefod indenfor på de helt store scener. Kenny Ortega, manden der skabte poplegenden Michael Jacksons koreografi i de to verdensturnéer, ”Dangerous World Tour” og ”History World Tour”, og som lavede de forbudte trin i 1980'er filmhittet ”Dirty Dancing”, har hyret den unge danske danser. Sonny Fredie-Pedersen skal være koreograf på musicalen ”A Change of Heart”, som sættes op i Miami, skriver Ekstra Bladet. Samtidig har Sonny Fredie-Pedersen fået en rolle i filmen af samme navn, der har Gloria Estefan og James Belushi i hovedrollerne. - Jeg er vokset op med Kenny Ortegas arbejde, specielt de værker han har skabt med Michael Jackson. Det er en enorm ære at stå side om side med Kenny og være hans kreative højre hånd, siger Sonny til avisen.   ;Mandag, 27. januar 2014
VIDEO: Flotte Robert-priser til Camilla Bendix og Sofia Helin fra Broen II;" Robertprisen for både Årets kvindelige hovedrolle og Årets kvindelige birolle indenfor genren TV-serie gik søndag aften til skuespillere i DR-serien ""Broen II"". Hovedrolle-prisen fik svenske Sofia Helin og birolle-prisen fik danske Camilla Bendix. Allerede inden prisoverrækkelsen turde Camilla Bendix godt sige, at hun helt vildt gerne ville have prisen. Og glæden var da også stor, da hun fik den. Glad og meget taknemmelig var også Sofia Helin, der, kort efter at have modtaget prisen, måtte på scenen igen for at tage imod Kim Bodnias Robert-statuette. Kim Bodnia fik den mandlige hovedrollepris for sin præstation i ""Broen II"", men da han er i New York, tog hans medspiller Sofia Helin imod statuetten. Og alle TV-seriens mange fans kan glæde sig over, at der kommer en ""Broen II"". Se videoen fra Robert-prisuddelingen, hvor Nicolas Bro og Pilou Asbæk også optræder, samt Thomas Vinterberg, der fortæller om glæden ved at filmen ""Jagten"" vandt mange flotte priser, og læs mere om Robertfesten i BILLED-BLADET på torsdag.  ";Mandag, 27. januar 2014
Michael Laudrup hylder Ulrik Wilbek; Hvis Ulrik  Wilbek hænger lidt med næbbet dagen efter finalenederlaget til franskmændene ved VM i herrehåndbold i Herning, kan den mest vindende danske håndboldlandstræner måske finde en smule trøst i de lovord, der tilflyder ham fra en række af sportens allerstørste. Ikke mindst fra fodboldverdenen. BT har bedt en række af Danmarks største sportsnavne gennem tiderne om at forholde sig til Ulrik Wilbeks betydning, og fodboldlegenden Michael Laudrup siger det meget tydeligt: - Den største cadeau man kan give ham, er, at fra søndag aften blev han den mand, som alle håndboldtrænere i fremtiden vil blive sammenlignet med. Respekterer Wilbeks mod Michael Laudrup, understreger, at han ikke kender Ulrik Wilbek personligt, og at han derfor godt kunne have brugt ord som ”enestående” eller ”fantastisk” om landstræneren, men at disse ord i dag bliver brugt i flæng. - Såfremt det gode eller det udmærkede bliver gjort til ”enestående” eller ”fantastisk” – eller hvis en god sæson eller en god slutrunde er lig med ”verdensklasse” – hvordan skal vi så kategorisere det virkeligt enestående?, spørger Laudrup retorisk. Morten Olsen – Danmarks fodboldlandstræner – udtrykker også sin dybeste respekt for Ulrik Wilbek: - Jeg glæder mig på hans vegne over, hvor populært håndbold er blevet. Det er også hans fortjeneste. Jeg synes især, det er flot, at han nogle gange går ind til et mesterskab med stort overskud og siger ærligt, at Danmark er favorit. Det mod respekterer jeg meget. Også racerkøreren Tom Kristensen, sejlsportslegenden Jesper Bank og badminton-stjernen Poul Erik Høyer er fulde af lovord over for Ulrik Wilbek i dagens BT.   ;Mandag, 27. januar 2014
VIDEO: Nikolaj Lie Kaas roser Mads Mikkelsen ; Søndag aften var der Robert-fest i Tivoli Hotel og Congress Center, og her samledes cremen af den danske filmbranche til uddelingen af de prestigefulde priser. Se den stemningsfulde video, hvor Nicolas Bro fortæller om sin glæde over at vinde en Robert-statuette for Årets mandlige birolle for sin præstation som Mogens Glistrup i ”Spies og Glistrup”, og Nikolaj Lie Kaas roser Mads Mikkelsen, som løb af med prisen for Årets mandlige hovedrolle i ”Jagten”. Nikolaj Lie Kaas var selv nomineret i samme kategori for ”Kvinden i Buret”, og selv om han tabte, roste han vinderen i flotte vendinger.  ;Mandag, 27. januar 2014
Pigerne på Badehotellet smider tøjet;" TV 2 har reklameret for det længe. Klippet, hvor Cecilie Stenspil smider badekåben og viser sig i bar figur, mens Hr. Weyse i Jens Jacob Tychsens skikkelse følger med i kikkerten, har reklameret for den folkekære TV-serie ”Badehotellet” i ugevis. I aften bliver spændingen så omsider udløst, når ""Badehotellet"" vender tilbage på skærmen efter at have holdt pause under EM i håndbold. Scenen varer dog kun i få sekunder og er meget ærbar. - Nøgenbadningen er en vigtig del af plottet i ""Badehotellet"". Det er fru Aurlands (Cecilie Stenspil, red.) projekt. Vi har ikke gjort det bare for at lokke husarerne til. Pigerne syntes, det var sjovt, og der var fuld opbakning fra deres side til at gøre det. Ellers havde de ikke gjort det, siger ""Badehotellets"" producent Michael Bille Frandsen til BT. Ingen nøgenbilleder fra Badehotellet - Desuden har spillerne sikret sig mod misbrug af nøgenbilleder i deres kontrakter, ved at der ikke findes still-billeder af nøgenscener, eller at der må bruges affotografering af de bare numser fra skærmen, siger Michael Bille Frandsen. I scenen lokker Cecilie Stenspils karakter de to andre københavnerfruer, spillet af Anette Støvelbæk og Anne Louise Hassing, med ud i Vesterhavets vilde vover. Klik her for at se alle vores artikler om Badehotellet! Så der bliver nok at lure på for Hr. Weyse og de 1,5 millioner seere, der i gennemsnit følger med i TV-serien. En omstændighed der glæder producenten, ikke mindst fordi man til sommer går i gang med at lave seks nye afsnit af ""Badehotellet"",  skrevet af Stig Thorsboe og Hanna Lundblad.   ";Mandag, 27. januar 2014
Arvingerne vinder franske TV-priser;" Trine Dyrholm, Carsten Bjørnlund, Mikkel Boe Følsgaard og Marie Bach Hansen kæmper ikke forgæves, når de søndag efter søndag i DR's dramaserie ”Arvingerne” slås om retten til Grønnegaarden. Internationalt vækker serien og skuespillet nemlig opsigt. Da der lørdag aften var prisuddeling ved FIPA-festivalen - Festival International des Programmes Audiovisuels - i den franske by Biarritz, blev ""Arvingerne"" således en af topscorerne i det internationale selskab. Serien vandt både den såkaldte FIPA d'Or-pris som ""Bedste dramaserie"" og prisen for ""Bedste manuskript"". - Vi har med ""Arvingerne"" stræbt efter at skabe et nuanceret og ærligt familieportræt, og det er en stor glæde, at fortællingen også kan ramme på tværs af grænser. Det er den første festival, ""Arvingerne"" deltager i, og vi er meget overvældede over at få priserne, siger Maya Ilsøe, der er hovedforfatteren bag serien, til DR. Solgt til mange lande DR's dramaserie var allerede før den danske TV-premiere solgt til Australien, Storbritannien og Benelux-landene, samt netop også Frankrig, hvor priserne blev uddelt. Også lande som Tyskland og Mexico samt Baltikum planlægger at lade seerne møde familien Grønnegaard og deres genvordigheder i den kommende tid. Samtidig arbejder DR Salg videre med at få serien afsat til flere TV-stationer verden over, og ifølge souschefen for DR Salg, Helene Aurø, er der siden premieren nytårsdag kommet flere bud - både på at købe serien, men også på at lave genindspilninger - såkaldt remakes - af den. Et stærkt generationsskifte DR's dramachef Piv Bernth siger, at det er en stor ting for DR Fiktion, at ""Arvingerne"" nu også er blevet belønnet med priser. - Det er dejligt at se, at generationsskiftet markerer sig så stærkt, både herhjemme og i udlandet. Den fortættede historie om de svære familierelationer er universel, og Maya Ilsøe og hele holdet bag serien har løftet den svære opgave at revitalisere TV-seriens udtryk og form. Fiktionsledelsen er meget stolte over serien og dens foreløbige flotte rejse ud i verden, siger hun. DR's dramaserier har tidligere klaret sig godt på FIPA-festivalen i Biarritz. I 2011 hentede ""Borgen"" også to priser; nemlig for ""Bedste serie"" og ""Bedste soundtrack"". ";Mandag, 27. januar 2014
Landsholdet blev fejret med guldglimmer; - Det er overvældende, at I er mødt op, efter det vi har leveret. Anfører Niklas Landin roste søndag aften de tusinde fans foran Herning Kongrescenter, hvor de trofast havde ventet i seks graders frost på deres idoler. Hele håndboldherrelandsholdet kom ud på balkonen, og det var tydeligt, at hyldesten var tiltænkt et dansk hold, der havde vundet EM, for pludselig regnede det ned med guldglimmer. - Uden jer havde vi ikke haft så god en turnering. Stor respekt for det I har gjort, sluttede Niklas Landin, inden spillerne lidt slukørede gik til den obligatoriske banket. ;Søndag, 26. januar 2014
Kim Bodnia og Broen II hædret med Robert; Da årets Robertpriser søndag aften blev uddelt, gik hæderen ikke forbi DR-serien ”Broen II”. Ud over at Camilla Bendix vandt Årets kvindelige birolle i en TV-serie, vandt Kim Bodnia også prisen for Årets mandlige hovedrolle i en TV-serie for ”Broen II”. Kim Bodnia er for tiden i New York, så det blev i stedet hans kollega Sofia Helin, der modtog hans Robert – og hun kom til at gå på scenen flere gange, for hun vandt også en pris for Årets kvindelige hovedrolle i en TV-serie for sin præstation i ”Broen II”. ;Søndag, 26. januar 2014
Thomas Vinterberg, Susse Wold og Mads Mikkelsen hædret for Jagten;" Ved søndagens Robert-prisuddeling var det især Thomas Vinterbergs film ”Jagten”, der nød hæder. Danmarks Film Akademi udnævnte ""Jagten"" til Årets bedste danske film og også Thomas Vinterberg til Årets instruktør. Og som om det ikke var nok, så vandt filmen også Publikumsprisen, som en glad Thomas Vinterberg takkede for: - Tak til Peter Aalbæk, der ligger derhjemme og gnækker – og til min dejlige kone, sagde instruktøren blandt andet. Sammen med Tobias Lindholm kunne Thomas Vinterberg også lade sig hylde som vinder af ""Årets manuskript"" for ""Jagten"". Også ”Jagtens” Mads Mikkelsen blev hædret, nemlig med prisen for Årets mandlige hovedrolle. To modtagere manglede Mads Mikkelsen kunne ikke selv være med ved Robert-prisfesten, fordi han er i Canada til optagelser af TV-serien ""Hannibal"", men hans kollega Thomas Bo Larsen modtog prisen for ham. Prisen for Årets kvindelige birolle gik også til en skuespiller fra ”Jagten”, nemlig Susse Wold. Hun kunne ligesom Mads Mikkelsen ikke være med ved festlighederne, men havde sendt en hilsen: - Det er den største glæde, at Thomas Vinterberg så gennem mig og gav mig en anderledes rolle. En stor tak til ham, lød det blandt andet. Læs mere om Robert-prisuddelingen i BILLED-BLADET på torsdag.  ";Søndag, 26. januar 2014
Helle Fagralid takkede sin mand; Skuespillerinden Helle Fagralid blev søndag aften hædret for sin indsats i Nils Malmros-filmen ”Sorg og Glæde”, hvor hun spiller instruktørens kone Marianne. - Tak til min dejlige mand, sagde Helle Fagralid blandt andet i takketalen med henvisning til instruktøren Ole Bornedal. Læs mere om Robert-prisuddelingen i BILLED-BLADET på torsdag. ;Søndag, 26. januar 2014
Camilla Bendix fik en Robert; Ved søndagens Robert-prisuddeling blev Camilla Bendix hædret i kategorien Årets bedste kvindelige birolle i en TV-serie for sin rolle som Gertrud Kofoed i den populære dramaserie ”Broen II”. Camilla Bendix var meget glad for prisen og takkede blandt andet sin mand og sine to sønner, da hun modtog den. ;Søndag, 26. januar 2014
Tillykke til Christiane Schaumburg-Müller; TV-vært på Kanal 5 Christiane Schaumburg-Müller kan søndag fejre sin 32-års fødselsdag. Til forskel fra sidste år tilbringer hun formodentlig dagen under noget koldere omstændigheder i Danmark – ved Christiane Schaumburg-Müllers 31-års fødselsdag var hun og gemalen Liam O’Connor nemlig i gang med deres lange, romantiske bryllupsrejse, der blandt andet bragte dem til Sydney i Australien. Det vides endnu ikke, hvordan Christiane Schaumburg-Müller fejrer fødselsdagen søndag, men lørdag aften lagde TV-værten et billede op på sin Instagram-profil, der viste et flot dækket spisebord og en tekst, der fortalte, at Christiane Schaumburg-Müller var i gang med at kokkerere til familie og venner, som hun havde inviteret til middag – det kan være, det var en fødselsdagsfejring på forskud. Se billedet fra Christiane Schaumburg-Müllers Instagramprofil her. ;Søndag, 26. januar 2014
Mogensen og Christiansens fruer fik en hyggesnak før EM-braget; EM-håndboldheltene Thomas Mogensen og Mads Christiansen fra Ulrik Wilbeks landshold har fin opbakning til guldfinalen mod Frankrig i Boxen søndag aften. Thomas Mogensen har sin frue Mie Mogensen på plads på tilskuerrækkerne, mens Mads Christiansens bedre halvdel Regitze er på plads med parrets toårige datter Alberte. Mie, Regitze og lille Alberte mødtes til en hyggelig pigesnak og poserede for BILLED-BLADET's fotograf på trappen til VIP-tribunen kort før aftenens drabelige finale for alvor blev fløjtet i gang.   ;Søndag, 26. januar 2014
Mikkel Hansens familie er EM-klar i Boxen; Mikkel Hansen og hans landsholdskammerater ankom til EM-finalen i Boxen halvanden time før kampen mod Frankrig blev fløjtet i gang. Umiddelbart før Mikkel Hansen ankom, gjorde hans forældre og søster Mie deres entré. Alle tre så glade ud og havde en god finalefornemmelse i kroppen. Farmand Flemming er selv tidligere tophåndboldspiller, og familien Hansen stillede venligt op til fotografering forud for finalen. Også Mikkels kæreste Julie er i Boxen, og selv om hun virkede lidt nervøs, tror hun også på en gylden dansk håndboldaften. ;Søndag, 26. januar 2014
Generalsekretær: Vi er meget stolte; Dansk Håndbold Forbunds generalsekretær Morten Stig Christensen kan krone et vellykket EM i herrehåndbold med, at dronning Margrethe og prins Henrik kommer til finalen sammen med prins Nikolai og prins Felix. - Jeg er sikker på, at det bliver alletiders oplevelse for dem alle fire. Specielt når samtlige 14.000 fans synger den danske nationalsang - uden musik, forudser Morten Stig Christensen, der selv tidligere har spillet på landsholdet i håndbold. - Vi er meget stolte over, at kongehuset på den måde viser deres støtte til både spillet og håndboldfansene. Det er vi meget taknemmelige for, siger Stig Christensen, der søndag også har fået stor ros af det internationale forbund for afviklingen af EM i Danmark.   ;Søndag, 26. januar 2014
Ulrik Wilbek i dyb koncentration; Håndboldlandsholdets supertræner Ulrik Wilbek er i en dyb, tranceagtig koncentration op til den ufatteligt vigtige EM-finale i aften i Boxen i Herning. Danmarks Royale håndboldblads udsendte kom halvanden time før finalestart helt tæt på landstræneren i katakomberne under den imponerende betonkonstruktion, Boxen, midt på den jyske hede. Ulrik Wilbek, der står foran sin sidste store kamp som træner for Mikkel Hansen og co., mødte BILLED-BLADET's reporter og journalist, men han passerede dem uden at sige et ord. Taktik og mental forberedelse fyldte tilsyneladende alt i Danmarks dygtigste håndboldtræner gennem tiderne. Med stift og stærkt blik gik Ulrik Wilbek frem og tilbage helt og aldeles i sin egen verden. I aften vil han blive hædret af dronning Margrethe, prins Henrik og statsminister Helle Thorning Schmidt samt 14.000 tilskuere i Boxen, uanset om han vinder guld eller sølv med sit hold. Ulrik Wilbek træder tilbage som landstræner umiddelbart efter finalekampen mod Frankrig. ;Søndag, 26. januar 2014
Håndboldfesten er begyndt; Veninderne Hanna Andersen (med rød/hvid styrthjelm) og Lene Holmgaard fra Nakskov og Nykøbing Falster er med til at farve Boxen i Herning rød og hvid. Danske håndboldfans strømmer til Herning, og vejen til det midtjyske er fyldte med bilkøer. Allerede inden bronzekampen mellem Spanien og Kroatien summer Boxen af fans, der alle glæder sig til en dansk sejr i finalen. Sejr fører til Rådhuspladsen Vinder de danske drenge guld, kommer de ud på et sandt triumftog. Først skal de til den obligatoriske gallafest, som det internationale håndboldforbund er vært ved, og derefter bliver de hyldet fra en balkon midt i Herning. Mandag flyver spillerne til København for at modtage folkets hyldest på Rådhuspladsen, inden de bliver fløjet tilbage til det jyske, hvor de fleste spillere bor og har deres familier. ;Søndag, 26. januar 2014
Josephine af Rosenborg klar til EM-finale i Boxen; Søndagens EM-finale i herrehåndbold mellem Danmark og Frankrig trækker masser af kendte ansigter til Boxen i Herning. BILLED-BLADET fik en god snak med komtesse Josephine af Rosenborg, som har taget turen til det midtjyske sammen med sin bedre halvdel Thomas Schmidt. - Vi glæder os helt vildt og er store fans af Danmarks håndboldlandshold. Vi har fået billetterne gennem min mands arbejde. Det er OK Benzin, der er sponsorer. Min tvillingesøster Camilla var en smule misundelig, da hun hørte, vi havde fået billetter til finalen, men hun trøstede sig med, at man bedre kan se detaljerne i kampen på TV. Jeg ville nu ikke bytte. Stemningen er fantastisk her i Boxen. Og den kan man ikke på samme måde opleve foran TV-skærmen, sagde Josephine af Rosenborg, da hun mødte et par af BILLED-BLADET's udsendte et par timer før finalen. Danmarks Royale håndboldblads finalehold stødte også umiddelbart før bronzekampen mellem Spanien og Kroatien på revy-fænomenet Leif Maibom, der mødte op i Boxen sammen med sine Sønderborg-naboer Hanne og Kay Pedersen. ;Søndag, 26. januar 2014
Spænding før Robert-uddelingen i aften;" Der er spænding om andet end EM håndboldfinalen i aften. Nemlig spændingen om, hvem der skal have en Robert fra de danske filmakademi i de 28 kategorier, der dystes i ved aftenens prisuddeling i Tivoli Hotel & Congress Center. Klokken 17. 30 er gæsterne inviteret til, så de må altså vælge, om de vil til prisuddeling eller se EM-håndboldfinalen mellem Danmark og Frankrig samtidigt i Herning. LÆS OGSÅ: Dennis Knudsen vælger håndbold frem for Robert I kategorien Årets danske spillefilm står slaget mellem ”Jagten”, ”Kvinden I Buret”, ”Nordvest”, ”Sorg og Glæde” og ”Spies og Glistrup”. I Årets kvindelige hovedrolle dyster Helle Fagralid (""Sorg og Glæde"") mod blandt andre Sofie Gråbøl (""I Lossens Time"") og Sonja Richter (""Kvinden i Buret""). I Årets mandlige hovedrolle kæmper Jakob Cedergren (""Sorg og Glæde"") mod blandt andre Mads Mikkelsen (""Jagten""), Nikolaj Lie Kaas (""Kvinden i Buret"") og Pilou Asbæk (""Spies og Glistrup"").  I Årets mandlige birolle kæmper Nicolas Bro mod sig selv, da han er nomineret i både ""Sorg og Glæde"" og i ""Spies og Glistrup"". Nomineret er blandt andre også Thomas Bo Larsen i ""Jagten"". I Årets kvindelige birolle samler spændingen sig om blandt andre Anne Louise Hassing i ”Jagten”, Susse Wold- også i ”Jagten” – og Trine Pallesen i ”Spies og Glistrup”. ""Rita"" kæmper mod ""Dicte"" og ""Borgen II"" På TV-siden kæmper Birgitte Hjort Sørensen i ”Borgen II”om prisen for Årets kvindelige hovedrolle mod blandt andre Iben Hjejle i ”Dicte” og Mille Dinesen i ”Rita Sæson 2”. I Årets mandlige hovedrolle i en TV-serie kæmper Carsten Bjørnlund i ”Rita Sæson 2” mod blandt andre Kim Bodnia i ”Broen II” og Søren Malling i ”Borgen III”. I Årets kvindelige birolle i en TV-serie er Kim Bodnias kone, Rikke Louise Andersson, i ”Kødkataloget”, i konkurrence med blandt andre Lise Baastrup i ”Rita Sæson 2”. I Årets mandlige birolle i en TV-serie er Tommy Kenter i ”Rita Sæson 2” oppe mod blandt andre Lars Ranthe i ”Dicte” og Rune Klan i ”Tomgang”. Spændende bliver det – både hvem der får EM-guldet, og hvem der kan gå hjem med i Robert-statuette sent søndag aften. ";Søndag, 26. januar 2014
Dennis Knudsen vælger håndbold frem for Robert; Klokken 17. 30 i aften går startskuddet til den store udddeling af filmakademiets Robertpriser på Tivoli Hotel & Kongrescenter i København. Stort set samtidig med startskuddet til EM-håndboldfinalen mellem Danmark og Frankrig i Herning. Det sætter mange Robertgæster, blandt andre kendisfrisøren Dennis Knudsen, i et næsten uløseligt dilemma. Men Dennis Knudsen har, ifølge Ekstra Bladet, valgt at løse interessekonflikten ved at lade Robertfesten vente. - Jeg kan virkelig godt lide at se håndbold, så jeg bliver hjemme og ser kampen, og så må jeg komme for sent til Robertfesten, fortæller Dennis Knudsen til avisen. Indtil videre har han set alle EM-kampene, så det er forståeligt nok, at Dennis Knudsen ikke vil gå glip af den sidste kamp, der afgør, om Danmark scorer guldet og bliver europamestre. ;Søndag, 26. januar 2014
VIDEO: Fie fra X Factor står fast i blæsevejret; 16-årige Fie er parat til at gå langt for sin drøm om at synge. Det beviste X Factor-deltageren, da hun i weekenden mødtes med BILLED-BLADET ved Kronborg i Helsingør. Her trodsede Fie både den stride blæst og den bidende kulde og stillede op til videooptagelse i åbenstående jakke og uden vanter. Fie bor i Helsingør, og familien går tit tur ved Kronborg. Far Jimmi, bonusmor Heidi og familiens hund, foxterrieren Oliver på ti år, var også med i blæsevejret. Fie var ramt at sceneskræk, da hun skulle synge på superbootcampen i Vega. Men hun klarede det utrolig flot og er nu videre i konkurrencen, hvor hun har Lina Rafn som mentor. Se videoen, hvor du kan høre Fie fortælle om sine X Factor-drømme og læs interviewet med Fie i BILLED-BLADET på torsdag.  ;Søndag, 26. januar 2014
Målvogter Jannick Green: Tiden er gået hurtigt; Inden finalekampen søndag aften mod Frankrig har de danske spillere været samlet næsten uafbrudt siden 27. december sidste år. - Det har været en lang måned, men jeg synes egentlig, at tiden er gået både godt og hurtigt, siger den 25-årige målvogter Jannick Green. Han spiller til daglig i Bjerringbro-Silkeborg og har derfor haft let ved at besøge familien, som er hans højgravide kæreste Ditte og deres tre-årige datter Olivia, der får en lillebror til april. Et afvekslende program Jannick Green roser landstræneren Ulrik Wilbek og staben bagved holdet, fordi der har været et afvekslende program, når spillerne ikke har været til træning eller spillet kampe. - Vi har været ude og spise nogle gange, og der har været arrangeret en filmpremiere kun for os. Vi er på alle måder blevet vartet op, fortæller en tydeligt tilfreds Jannick Green, der fra næste sæson spiller i en tysk klub. På den anden side ser han også frem til, at det igen bliver hverdag. - Maden har bestemt været i orden, men jeg glæder mig alligevel til, at jeg igen skal være kok i mit eget køkken, siger målvogteren grinende. ;Søndag, 26. januar 2014
Jesper Nøddesbo er på hjemmebane i Herning; Til dagligt spiller Jesper Nøddesbo i Barcelona, men til EM i herrehåndbold er den 1,99 meter høje håndboldkæmpe for alvor på hjemmebane. - Jeg kommer jo fra Herning, siger den 33-årige Jesper Nøddesbo med tydelig stolthed. Det giver ham også den klare fordel, at han har sin familie helt tæt på, for hans kone Rikke og lille Vita på knapt fire år bor hos Jespers forældre. - Når vi har spillet finalen, glæder jeg mig til at feste med kammeraterne, og derefter handler det om at være sammen med min familie. For mig har det været superlækkert, at jeg har kunnet køre hjem og hilse på familien. Desværre bliver det kun til nogle få timer, og det kan min datter ikke altid forstå, men det er trods alt bedre, end når vi er til turneringer i udlandet. Flere mesterskaber til Herning, lyder opfordringen fra Jesper Nøddesbo, der også er vildt begejstret for det danske publikum i Boxen i Herning. ;Søndag, 26. januar 2014
Morten Ankerdal: Mit hotel er mit hjem; - Jeg sover højst fem timer hver nat, for vi kommer sent i seng efter sidste udsendelse, og jeg vågner tidligt, fordi jeg spekulerer over, hvad vi skal lave næste dag. 40-årige Morten Ankerdal er TV 2's  erfarne studievært, som flere gange dagligt holder danskerne opdateret på EM i håndbold. Ligesom spillerne bor han på hotel i de to uger, der bliver sendt EM fra Boxen i Herning. Et glas rødvin med Bent Nyegaard - Mit hotelværelse er mit frirum. Jeg pakker altid min kuffert ud og hænger tøjet pænt på plads, så det virker lidt hjemligt. Jeg har også altid et par flasker rødvin med, så jeg kan nyde et glas sammen med Bent Nyegaard. I år har vi ikke en gang haft tid til at tømme den ene flaske, beklager Morten, der altid begynder dagen med træning i hotelles motionscenter.  Efter Herning får Morten Ankerdal kun få dage hjemme hos sin kone Vibeke samt børnene Mikkel og Emilie på syv og ni år. - Jeg skal sidde i Odense og være vært for vinter OL, så derfor skal jeg igen bo på hotel, fortæller Morten Ankerdal og ser det som helt naturligt i forbindelse med jobbet. - Hjemme har vi valgt ikke at gøre det til et problem, at jeg tit er væk i længere perioder. Til gengæld sørger jeg altid for ikke at være træt, når jeg kommer hjem.   ;Søndag, 26. januar 2014
Derfor har X Factor-Dannie ikke sceneskræk; Selvom Dannie, der går i 9. klasse i Ikast, kun har spillet og sunget i to og et halvt år, så var han overhovedet ikke nervøs, da han skulle synge foran publikum på Vega. Hans vej til super bootcampen har ellers været noget speciel. Først røg han ud ved audition i Århus, så prøvede han igen i København og gik videre. Men på Vega leverede han varen og blev udvalgt til bootcamp. - Det er dejligt, og jeg glæder mig til at lære noget mere. Jeg kommer ikke fra en musikalsk familie, men fik for to og et halvt år siden lyst til at spille og synge, fortæller Dannie til BILLED-BLADET. Rutine fra gaden Efter præstationen i går kunne Dannie oplyse, at han i et år har spillet og sunget som gade-musikant. Og den rutine, det har givet er nok årsagen til, at han fuldstændig har styr på nerverne, når han står på en scene. Fie overvandt sin sceneskræk Modsat Fie fra Helsingør, der har så meget sceneskræk, at hun var på tæt på at opgive at gå ind og synge. Heldigvis valgte Fie at synge, og nu skal hun og Dannie fra på den samme bootcamp med Lina Rafn som deres mentor. ;Lørdag, 25. januar 2014
Ulrik Wilbek rejser på ferie; - Mine børn savner mig helt vildt, og det har jo også været en lang turnering, så jeg glæder mig også til at komme hjem til familien. Jeg glæder mig til en lang pause, og jeg plejer altid at begynde med en ferie. Ulrik er gift med den tidligere målvogter Susanne Munk Lauritsen, og de har sønnerne Rasmus og Tobias på 14 og 11 år, mens Ulrik fra et tidligere forhold har datteren Cecilie på 24. LÆS OGSÅ:  Kongefamilien er med til EM-finalen EM-heltene: Først guld og så hjem til familien    Om ferien går til familiens lejlighed i Tyrkiet, eller om turen går et andet sted hen er endnu ikke besluttet. Senere på året begynder den succesfulde landstræner i et nyt job som sportschef hos Dansk Håndbold Forbund. ;Lørdag, 25. januar 2014
EM-heltene: Først guld og så hjem til familien; På lørdagens pressemøde med de danske EM-helte var der ingen tvivl om, at spillerne glæder sig til søndagens finalekamp mod Frankrig. Finalen bliver spillet i Jyske Bank Boxen i Herning, som de seneste 14 dage har været det danske holds hjemmebane under hele EM-turneringen. Uanset om de vinder guld eller sølv, glæder de danske spillere sig også til at komme hjem til deres koner og børn. - Jeg glæder mig til at komme hjem og flade ud på min egen sofa. Det har været lang tid på et hotelværelse med to senge, griner målmand Niklas Landin, der skal hjem til sin tyske klub Rhein-Neckar Löwen. På samme måde ser Michael V. Knudsen frem til igen at være sammen med sine tre børn på ni, seks og snart to år. - De har været på besøg to gange, og ellers holder vi kontakt på Skype. Men jeg har lovet min søn, at jeg har en medalje med hjem, siger en optistisk Michael V. Knudsen, inden Ulrik Wilbek tager hul på dagens træning. ;Lørdag, 25. januar 2014
ManBand: Vi er ikke bange for Blachman; De tre medlemmer af ManBand er alle voksne mænd med noget livserfaring, der gør det nemmere at stå fast – også når den karismatiske dommer, Thomas Blachman nogle gange kaster om sig med lidt hårde gloser. Allerede i programmet fredag aften så man, i et lille klip fra det kommende program, Thomas Blachman udtale om ManBand: - Der er noget gennemgående irriterende ved jer. Ole er med sine 44 år både den ældste og den højeste i bandet og har sit eget firma indenfor regnskab. Dennis, der er den med mindst hår – som i faktisk ingen – på hovedet er 31 og flyttemand. Og Jesper på 40 er lærer. De er super glade for at være gået videre og er også glade for, at have Thomas Blachman som mentor. - Som yngre har man nok en vis æresfrygt for Blachman, men vi har alle næsten et halvt liv bag os. Det betyder, man har draget nogle erfaringer, så man ikke så let bliver slået ud af kurs. Så vi er ikke bange for Blachman, men har respekt for det han kan, fortæller Ole til BILLED-BLADET. Ole har bestemt også respekt for de unge, der – som eksempelvis Malou, datter af bassisten i King Diamond – bryder helt sammen, fordi hun ikke gik videre til bootcamp. Alder gør en forskel - Det er hårdt at blive valgt fra, og det er jo en lektie alle skal lærer i livet på forskellige niveauer. I min alder har man prøvet det flere gange. Det kan være jobs, man ikke får, nogen man ikke bliver kærester med – eller nogen, man bliver kærester med, men som vælger en fra på et tidspunkt. Og uanset af hvem eller hvorfor eller hvordan er det hårdt at blive valgt fra. ManBand vil da også gerne – lige som alle de andre deltagere i konkurrencen – vinde ”X Factor”. Kvaliteten skal være i orden - Men det vigtigste for os – allerede inden vi valgte at melde os – er, at kvaliteten i det musikalske vi præsterer, skal være i orden. Vi vil ikke vælges fra på grund af musikken. At vi så kan blive valgt fra ud fra andre kriterier er en anden sag, men det musikalske skal være i orden!, slår Ole fast. ;Lørdag, 25. januar 2014
Tori Spelling og manden vil redde ægteskabet; Den tidligere Beverly Hills 90210-stjerne, 40-årigeTori Spelling, kæmper for sit ægteskab med sin 47-årigemand, efter rygter om utroskab med en canadisk kvinde. Ifølge flere amerikanske medier, her iblandt Washington Post, tager Dean McDermott nu ansvar for sine handlinger og erkender, at han i særdeleshed har nogle personlige problemer. Tori Spellings mand har derfor ladet sig indskrive på en afvænningsklinik for igen at få styr på sit liv. Helbredsmæssige og personlige problemer - Jeg er ked af den smerte jeg har påført min familie. Jeg tager det fulde ansvar for mine handlinger og har frivilligt ladet mig indskrive til behandling for at få styr på mine helbredsmæssige og personlige problemer, udtaler McDermott. Sammen har parret fire børn. ;Lørdag, 25. januar 2014
Mette Walsted Vestergaard taler ud om jobskifte; Efter at have været vært på TV-Avisen siden 2006, sagde Mette Walsted Vestergaard sidste år ja til jobbet som radiovært på P1. Beslutningen blev truffet i kølvandet på barn nummer to og en skilsmisse. Nogle vil måske mene, at det ikke er helt så fint at være radiovært, som det er at være vært på TV-Avisen. Men sådan ser Mette Walsted Vestergaard ikke på sit karriereskift. For selv om hun understreger, at hun har været superglad for at være på TV-Avisen, understreger hun lige så lidenskabeligt, at hun ikke ser det som et skridt ned ad karrierestigen: – Der skal nok være nogle, der opfatter det som finere at være på TV-Avisen end på radioen, men sådan ser jeg overhovedet ikke på det, siger hun til SØNDAG. Jeg elsker radio Faktisk har hun hele tiden haft en plan om, at hun skulle tilbage til radioen på et eller andet tidspunkt. Det tidspunkt er så nu. – Jeg elsker at lave radio. Jeg kom fra radioen, da jeg blev hentet over til tv. Og jeg har altid sagt, at jeg gerne ville tilbage til radioen, når jeg engang var færdig med at lave fjernsyn, siger hun. Radio, TV web eller avis – det er ikke afgørende Hun understreger også, at det ikke udelukkende er hendes privatliv, der har været grund til at hun valgte at sige ja til tilbuddet om at blive nyhedsvært på P1. – Hvis ikke jeg havde haft børn og stadig sad på TV-Avisen, og de så var kommet og havde spurgt, om jeg ville være vært på P1 Morgen, havde jeg formentligt også sagt ja. For jeg synes, det er nogle fantastiske programmer, de laver på den morgenflade fra klokken 6 til klokken 9, siger Mette Walsted Vestergaard. Hvordan ruster man sig til ikke at være et kendt ansigt, men til at blive en kendt stemme? - Ved du hvad, det drejer sig om at lave journalistik, man kan stå inde for. Om det så er på radio eller tv, på web eller på en avis for den sags skyld, det er ikke afgørende for mig, siger hun og ler. LÆS OGSÅ:  – Jeg var lidt i granatchok, siger Mette Walsted om det at blive skilt fra sin mand, politisk kommentator Michael Kristiansen Caroline Boserup afslører, hvorfor hun valgte at stoppe på Aftenshowet  ;Lørdag, 25. januar 2014
Rosalinde Mynster om kærligheden til Nikolaj Arcel; I starten var hun bekymret for aldersforskellen, men ikke mere Rosalinde Mynster er måske stadig kun et spirende stjerneskud indenfor skuespilbranchen, men til gengæld har hun i en meget ung alder opnået et solidt og langvarigt parforhold til den 18 år ældre filminstruktør Nikolaj Arcel, som hun mødte, allerede da hun var 18 år. Selv synes den unge skuespiller, det er lidt vildt at tænke på. Det fortæller hun i et interview med FEMINA. - Men når man møder kærligheden, er det meget enkelt. Jeg havde aldrig haft en kæreste eller været forelsket før. Jeg tror, jeg ventede, til det var den helt rigtige. Og ham fandt jeg jo også. Det var nok sådan, at jeg skulle have en, der var lidt ældre, og Nikolaj og jeg faldt bare rigtig godt i hak. Vi er enormt gode til at udveksle med hinanden, vi har de samme interesser og bruger hinanden rigtigt meget, det er enormt givende. Han skal have en kone Nikolaj Arcel er 18 år ældre, og det var da også noget, Rosalinde Mynster tænkte over, da hun mødte ham. - Jojo, det syntes jeg da var VILDT underligt! Jeg kan huske, jeg gik hjem til min mor og sagde: ”Mor, det GÅR ikke! Han skal jo have en KONE!”, griner Rosalinde. - Så på en måde var det kompliceret – på en anden måde overhovedet ikke. Jeg havde måske forestillet mig, at det ville blive besværligt, men det er det aldrig blevet. Overhovedet. Vi nyder bare så meget at være os to og opleve verden sammen, og jeg tror, vi har udviklet os meget, i de år vi har været sammen. Begge to. Nikolaj har skullet vænne sig ti,, at det ikke længere kun var ham og hans arbejde. Han var jo totalt arbejdsnarkoman før. Nu har vi gjort så mange spændende ting sammen, at han nok har fået et nyt perspektiv på tingene. Tror jeg da!, siger Rosalinde Mynster til FEMINA. LÆS OGSÅ:  Rosalinde Mynster svarer på 5 hurtige spørgsmål om livet og kærligheden på femina.dk Læs på femina.dk, hvorfor Rosalinde Mynster ikke har nogle store ambitiøse stjernedrømme  ;Lørdag, 25. januar 2014
Marie Louise Wille: Gift i Las Vegas; De fleste husker nok Marie Louise Wille fra TV-serien ”Sommer”. Også selv om det var tilbage i 2008. Men hun dukkede også op som én, man ikke sådan lige glemmer igen. Hun har ikke lavet TV de seneste år, men teater. Hende og hendes mand, skuespilleren Thomas Bang, er begge fast tilknyttet Aarhus Teater. De to skuespillere har været kærester siden 1998, hvor de mødte hinanden, mens hun var vært og tilrettelægger på TV 2s ungdomsprogram ”Puls”, og han, der var musiker og netop var blevet optaget på skuespillerskolen i Odense, kom til som researcher på programmet.  Hvis det skal være skal det være nu Gift blev de i 2009, da de på en ferie rundt i USA en dag stod i Las Vegas, og begge følte, at det var nu, og det var sådan, det skulle være, hvis de nogensinde skulle giftes. – Pludselig var det så enkelt. Vi tog den korte version – helt uden Elvis, fortæller hun SØNDAG. Jeg synes stadigvæk, vi kan overraske hinanden Og om at holde sammen i tykt og tyndt igennem 15 år siger Marie Louise Wille: – Jeg elsker bøger, har altid læst meget, men lige præcis kærlighedsbøgerne tror jeg ikke på. Man kan netop ikke give kærlighedsråd til andre. I kærligheden bliver man simpelthen nødt til at åbne sit hjerte og turde tænke både i den ene og den anden retning for at kunne vælge hinanden igen og igen, siger hun og fortsætter: – Selv om vi har været sammen så længe og kender hinanden så godt, føler jeg aldrig, at jeg kender min mand ud og ind. Det er aldrig: gaaab. Jeg synes stadigvæk, vi kan overraske hinanden, siger Marie Louise Wille. LÆS OGSÅ:  Mette Blomsterberg om krisen i parforholdet: Det var to væmmelige år. På søndag.dk fortæller hun hvorfor Jette Torp ville skilles, men blev det ikke. På søndag.dk fortæller hun, hvorfor kærligheden alligevel endte med at sejre  ;Lørdag, 25. januar 2014
Susanne fra X Factor: Jeg tror, jeg stiller op igen!; - Jeg så programmet sammen med tre gode veninder, jeg havde til middag, fortæller Susanne Højsting, der til daglig underviser balleteleverne fra Det Kongelige Teater i blandt andet fransk og engelsk. Det var netop eleverne, der fik deres lærerinde til at melde sig til ”X Factor”. Det er Susanne glad for, selvom hendes ”X Factor”-rejse stoppede ved super bootcampen i Vega. Godt job og bog på vej - Ja, øv, men det har simpelthen været sådan en skøn og sjov oplevelse at være med.  Jeg kunne godt finde på at stille op igen, men jeg har det okay med, at jeg ikke gik videre. Jeg har jo mit gode job, som jeg er super glad for, og så har jeg skrevet en bog ”Kvinder på kanten”, som jeg skal se at have udgivet nu – og det er et rigtig spændende projekt. Alle har været så søde - Men det har været en stor oplevelse at deltage i ”X Factor”. Alle menneskene bag programmet – i produktionen og hele vejen rundt har bare våret SÅ søde. Og så alle de skønne unge teenagere, der deltog. De var også bare SÅ søde og sjove. Og mine dejlige elever har fuldt det intenst. I dag har de alle sammen taget billeder af mig i klassen – hvor jeg skulle lave et X med armene. Det har været skægt og berigende, selv om jeg ”kun” nåede til super bootcamp, lyder det fra en glad Susanne Højsting, der gerne indrømmer, at hun synes Thomas Blachman er en lækker mand. ;Fredag, 24. januar 2014
Se hvem der får gruppene i X Factor i aften; I aften gælder det superbootcamp på Vega, hvor de tilbageværende ”X Factor”-deltagere skal synge foran et publikum. For mange af dem er det første gang, de skal prøve den udfordring. Hvordan kommer det til at gå fransklæreringen, 56-årige Susanne Højsting, hvis elever fra Den Kongelige Ballet fik hende til at melde sig? Og 15-årige Dannie, der røg ud til sin første audition, men gik videre, da han valgte at gå til endnu en audition? Fra 80 til 24 deltagere Og hvad med 23-årige Lucy Mardou fra Thylejren? Kan hun imponere publikum i Vega lige så meget som hun imponerede dommerne ved sin audition? Og Malou, hvis far spiller bas i King Diamond? Får hun indfriet sin største drøm her i livet om at komme til de rigtige bootcamp? Spændingen er på sit allerhøjeste. Også hos dommerne, Lina Rafn, Thomas Blachman og Remee. Alle tre er super spændte på, hvem af de 80 deltagere, de har sendt videre fra audition, der kan stå distancen. Hvem får grupperne? Foran dommerne ligger et kæmpe stykke arbejde med at få barberet de 80 deltagere ned til 24, der skal videre til bootcamp. Otte i hver af de tre kategorier - de unge, de voksne og grupperne. Grupperne er, som altid, den sværeste kategori - og den kategori, alle tre dommere helst vil slippe for at få tildelt. I år skal dommerne selv fordele de tre kategorier. Det får de en time til. Bliver de ikke enige må de tage den kategori, de får tildelt. Lykkes det de tre dommere selv at fordele deltager-kategorierne mellem sig? Og når aftenens program er slut: Hvem har så fået grupperne! ;Fredag, 24. januar 2014
BILLEDER: Mai Manniche trak kendte til; Smykkedesigneren Mai Manniche og JEWLSCPH stod i går torsdag bag en stor event i Odd Fellow Palæet i forbindelse med lanceringen af UNITED-halskæden, som støtter den indiske organisation Nanhi Chhaan. - Organisationen sætter fokus på kvinders rettigheder og ligestilling. Kort sagt – kvinder er kvinder bedst, så lad os stå sammen og sikre vores egen og vores medsøstres fremtid i en demokratisk verden, lyder det fra Mai. Se de øvrige gæster på den røde løber i Odd Fellow Palæet i toppen af artiklen. ;Fredag, 24. januar 2014
Seks verdensstjerner: Kan du gætte deres bil?; Du kan her udfordre dig selv og din viden, eller bare lege med og gætte løs i denne lidt anderledes gætteleg. Herunder følger seks kendte verdensborgeres beskrivelse. Se om du kan gætte, hvilken bil de hver især har valgt som deres transportmiddel. Du finder svaret via linket i bundne af artiklen… Dronning ElizabethBland de rigeste royale regenter i verden og listet af Forbes som en af verdens mest magtfulde kvinder i verden. Elizabeth har regeret siden 1952 og er dermed den næst længste regent i den britiske historie. Selv om hun har passeret 87 år, er hun faktisk stadig fint kørende. Ved du, hvordan bil den britiske dronning transporterer sig rundt i? Gordon RamseyDen frygtindgydende og temperamentsfulde gourmetkok har gennem en årrække haft værtsrollen i britiske og amerikanske madprogrammer, hvor han både hjælper og skælder ud på kokkeaspiranter og erfarne restaurantejere, det står overfor at miste deres forretning. Derudover ejer han en række kendte restauranter rundt omkring i verden, der har indbragt ham 15 Michelinstjerner. Viser hans temperament sig også gennem hans bil? Leonardo DicaprioDen Oscar- og Gloden Globe nominerede hollywoodstjerne slog for alvor igennem, da han gav den som den unge, fattige charmør Jack Dawson i filmen Titanic fra 1996. Siden har han medvirket i et utal af biografsuccesser som ”The Beach” og ”Gangs of New York”, og det har selvfølgelig gjort ham mere end almindelig økonomisk velstillet. Kan du gætte, hvilken bil den succesfulde hollywoodstjerne kører til daglig? Lionel MessiMagen til boldkunster skal man lede længe efter! Argentinske Lionel Messi er flere gange løbet med titlen som verdens bedste fodboldspiller, og nogle betragter endda fodboldikonet som den bedste spiller gennem tiderne. Sidste år indbragte hans talent ham en klækkelig indkomst på godt 225 millioner kroner, så han behøver ikke begrænse sig, når hus- eller bilkøb står på programmet. Hvilken bil kører fodboldikonet egentlig i, når han ikke løber rundt på fodboldbanen? Lady GagaDen fandenivoldske og kreative sangerinde er nutidens svar på Madonna og har rejst verden rundt med prisvindende koncerter og shows. Siden 2005 har hun plantet sig solidt på alverdens hitlister, hvor ørehængere som ”pokerface” og ”bad romance” har brændt sig fat i de flestes bevidsthed. Er hun lige så fandenivoldsk og kreativ i sit valg af bil? Usain BoltVerdens hurtigste mand på 100 og 200 meter. Den mangedobbelte guldvinder og verdensrekordholder, jamaicanske Usain Bolt, er næsten lige så kendt for sin karisma og fjollerier inden et løb, som han er for sine unikke præstationer. Selv, ser han sig som lidt af en livsnyder og er ikke bleg for at bruge penge på noget, hvis han virkelig ønsker det. Skinner det også igennem, når man ser hans bil?  Se svarene - klik her! (Du forlader nu billedbladet.dk)  ;Fredag, 24. januar 2014
Her er den nye Lille Per; Lille Per har igen fået et nyt ansigt. Den klassiske figur fra de gamle familiefilm fra 1950erne – dengang spillet af Ole Neumann - er efterhånden blevet en fast tilbagevendende bestanddel af den danske filmskat. I dag mødte familien anno 2014 den danske presse på Restaurant Cassiopeia i København, hvor den ny film ”Far til fire – onkel Sofus vender tilbage”, der er instrueret af Giacomo Campeotto samtidig blev præsenteret. Hip-Hop og spejder Per spilles af den 9-årige Sigurd Philip Dalgas, der i sin fritid er en frisk dreng, der både går til Hip-Hop og spejder. - Jeg har også lavet en musikvideo, Rune RK’s ”Databoy - Memorize Me”, siger Sigurd, der ligesom resten af sin fiktive familie har haft en fest med at optage ”Far til fire – Onkel Sofus vender tilbage”. Jesper Asholt der spiller Far, har denne teori om, hvorfor ”Far til fire” bliver ved med at være så populær: ”Far til Fire” er blevet den danske pendant til James Bond. Man kender konceptet og figurerne, og så kan skuespillerne skiftes ud engang imellem, og tilføre rollerne deres egne udtryk. Min ”Far” er blevet mere nutidig – ligesom Daniel Craig er som Bond. Den sammenligning kan jeg i hvert fald godt lide at bruge om mig selv, griner Asholt. Den ny ”Far til fire” film får premiere 6. februar.  Med Kurt Ravn i rollen som både Onkel Anders og Onkel Sofus – og Emilie Werner Semmelroth, Karoline Hamm og Rasmus Bardram Johnbeack som henholdsvis Søs, Mie og Ole. ;Fredag, 24. januar 2014
Ligestilling hjemme hos Christiane Schaumburg-Müller O’Connor; Christiane Schaumburg-Müller var med i Odd Fellow Palæet, hvor der i går var fokus på kvinders rettigheder og ligestilling gennem lanceringen af UNITED-halskæden, som smykkedesigneren Mai Manniche og JEWLSCPH står for. - Og ligestilling er der helt klart hjemme hos os, røber Christiane til BILLED-BLADET. - Der er to måder at tale om ligestilling på – i hjemmet og på jobbet. I Danmark, synes jeg, er vi nået langt, når man sammenligner med vores forældres generation og den før. Nu er vi nået dertil, at manden også tager del i støvsugningen og de hjemlige pligter – og kvinden kommer også hjem med pengene. Det er blevet fordelt mere lige, forklarer Christiane og runder af: Tager boremaskinen frem - Ligestilling er der i hvert fald på min hjemmefront, og jeg kan sagtens finde på at tage boremaskinen frem, når noget skal hænges op. Det er helt klart, fortæller Christiane.  ;Fredag, 24. januar 2014
Gravid Karina Frimodt jublende lykkelig; Karina Frimodt stråler af lykke. Hun og kæresten Kasper Lentz skal nemlig være forældre. – Vi glæder os helt vildt, siger Karina til BILLED-BLADET. Kender kønnet – Vi kender også kønnet, og ved, at det bliver en dreng, røber danseren, der venter en sommerbaby. I forvejen har Karina datteren Matilde på seks år fra et tidligere forhold. ;Fredag, 24. januar 2014
Hansi Hinterseer har fået en kopi; Fans af Hansi Hinterseer kan nu glæde sig over, at der er to af slagsen. Den ekstra vokskopi blev afsløret af Hansi selv i hans hjemby Kitzbühel, og den østrigske sanger er meget tilfreds med resultatet. - Jeg ser måske lidt ældre ud i virkeligheden, men ellers ligner den rigtig godt, roste Hinterseer sit eget spejlbillede. Den ægte Hansi står i en sort trøje. Sagde straks ja til at stå model Det er gæster hos Madame Tussauds voksmuseum i Wien, der har stemt om, hvem de gerne ville have en kopi af. Hansi Hintersser kom suverænt ind på en førsteplads, og sangeren sagde straks ja til at stå model. Det har taget 16 eksperter fem måneder at forme figuren og alene håret, har de brugt seks uger på at sætte fast enkeltvis. Skjorten har Hansi foræret sit genfærd. Den ægte Hansi Hinterseer drager i de kommende måneder på jubilæumsturné til syv europæiske lande, hvor han skal give 42 koncerter. I Danmark er der for længst udsolgt i København, Horsens og Aalborg, som han besøger 7., 8. og 9. marts. ;Fredag, 24. januar 2014
VIDEO: Kendte gik i biffen og så børnefilm; Den 30. januar er der premiere på 'Det regner med frikadeller 2'. Nikolaj Kopernikus er supergeniet Chester V - en animationsklon af Steve Jobs, Richard Branson og en sprechstall-meister. Til forpremieren var Palads fyldt med frugt og grønt, som blev forvandlet til levende væsener næsten som i filmen. Nikolaj Kopernikus vil ikke være et løg, mens Marie Askehave vil være det hele, bare ikke et selleri. Carsten Kyster vil være en jordskok, og Christian Bitz insisterer på at være en fennikel. En enkelt premieregæst ønsker ikke andet end at være havregrød. Se selv her:    ;Torsdag, 23. januar 2014
VIDEO: Mød X Factor-Lucy på hjemmebane; Dommene i X Factor var vilde med Lucy fra Thy, da hun gik til audition i Aarhus. Fredag kan du igen se Lucy Mardou, når hun er med i de såkaldte super bootcamps, som er optaget på spillestedet Vega i København og på Hotel Bella Sky på Amager ved København. Også på BILLED-BLADET var vi vilde med Lucy. Derfor tog vi forleden turen til Thy, hvor vi midt i årets første snestorm mødte Lucy og hendes lille familie. Se videoen herunder og læs det store interview i BILLED-BLADET i denne uge, hvor man også får et indblik i hvordan det egentlig er at bo i Thy-lejren.  ;Torsdag, 23. januar 2014
Mette Walsted i granatchok efter skilsmissen; Den tidligere vært på TV-Avisen og nuværende radiovært Mette Walsted Vestergaard har endnu ikke fundet ord, der kan beskrive det år, der lige er gået. Det har været et år, hvor hun har været på barsel med sit andet barn, Bastian, hun fyldte 40, hun blev skilt fra sin mand, politisk kommentator Michael Kristiansen, blev alene med to børn og et år, hvor hun forlod sit job på TV-Avisen til fordel fra radioens P1.   – Altså, jeg sad dér og var på barsel og var lige blevet skilt og var lidt i granatchok. For det er man jo. Det er ikke sjovt at blive skilt. Det er noget fis at påstå andet, siger hun til SØNDAG. Mette Blomsterberg om krisen i parforholdet: Det var 2 væmmelige år. Læs mere på søndag.dk Vi må få det bedste ud af det Men selv om hun i dag sidder med nyt job, ny lejlighed og en har en følelse af på en eller anden måde at hvile i sin nye rolle som alenemor, så gider Mette Walsted Vestergaard ikke blive fremstillet som hende, der klarer det hele vupti-vupti, lige så lidt at fremstå som hende, det er synd for. For ingen af delene passer. Mette Walsted Vestergaard er blevet skilt, ja. Og ligesom alle de andre, der også er blevet skilt, er hun i gang med at få en ny hverdag til at fungere. Og nej, det er ikke bare nemt og uden problemer, da slet ikke, når børnene kun er et og tre år, men det er nu engang sådan, det er. – Det må vi så se at få det bedste ud af, siger hun. Jette Torp: Jeg ville skilles, men blev det ikke. Læs hvorfor på søndag.dk  Sidste år var gak Hvad kalder hun selv 2013 med alt det, der skete for hende? – Åh, jeg har slet ikke noget navn for det endnu. Det er jo helt gak, hvad der er sket. Det har været et år, hvor man tænker: Bare hold fast, for man ved aldrig, hvad det næste bliver, der vælter. Man plejer at sige, at hvis ét af benene på en skammel knager, skal man lade være med at pille ved de to andre. Men her var det alle tre ben, der knækkede lige pludselig og skulle skiftes ud. Det var ret voldsomt, siger hun. Tv-vært Cecilie Beck og Rasmus Tantholdt har sammenbragte børn, men skal ikke have fælles børn. På søndag.dk fortæller Cecilie Beck hvorfor. Men hvordan har hun klaret sig igennem? – Det har jeg gjort, fordi jeg har verdens bedste familie og verdens bedste venner. Og jeg ved godt, at det lyder sødsuppeagtigt. Men det er sådan, det er. Jeg har en familie og nogle venner, som altså virkelig har været der for mig og børnene i en grad, der er helt enestående. Det står mere klart for mig end nogensinde, hvor meget den værdi, der hedder fællesskab, fylder i den familie, jeg kommer fra, siger hun. – Jeg har altid vidst det. Men det har bare været mere selvfølgeligt før i tiden. I dag er jeg virkelig blevet bevidst om den betydning, det har, siger Mette Walsted Vestergaard.   ;Torsdag, 23. januar 2014
Stort tillykke til Tina Dickow; Onsdag eftermiddag meddelte musikeren Tina Dickow, der er bosiddende på Island, på sin Facebook-profil, at hun har født sit andet barn. Tina Dickow har delt et billede af sig selv med barnet, ledsaget af teksten ”Endelig. Lige nu. Lykke”. Det vides endnu ikke, om det lille ny medlem af familien er en dreng eller en pige. Tina Dickow har, sammen med kæresten Helgi Johnsson, i forvejen sønnen Emil fra sommeren 2012. Se billedet af den lykkelige mor med den lille ny her. ;Onsdag, 22. januar 2014
Claus Meyer bygger nye restauranter på TV; Begrebet fastfood får en helt ny betydning, når Claus Meyer blænder op for den nye programserie ”Pop up” på DR1. I tre programmer skal kokken Claus Meyer med sit team besøge Ærø, Helsingør og Billund og sammen med et stort hold af frivillige etablere en pop up-restaurant for en dag. På blot 12 timer skal der bygges et køkken og en restaurant op fra bunden, der skal findes frivillige hjælpere, og de lokale råvarer skal i hus, så der kan laves mad til 1.000 mennesker. - Jeg kan virkelig godt lide risikoen i konceptet: at måltidet i bedste fald bliver uperfekt - i værste fald en katastrofe, og at det hele afhænger af, hvordan og hvor godt, vi lykkes med at sprede ideen, og hvilket samarbejde vi kan få op at stå fra sted til sted, siger Claus Meyer i en pressemeddelelse. En kæmpe fornøjelse for Meyer I første program tager Claus og teamet til Ærø, hvor de skal etablere en restaurant i det gamle skibsværft på havnen i Marstal. Opbakningen til arrangementet er stor fra starten, og ærøboerne strømmer til med lokale råvarer og hjælper med alt lige fra tilberedning af maden til pyntning af lokalet. - I bund og grund handler det jo om at skabe glæde, samarbejde og sammenhold gennem madlavning, og det har været en kæmpe fornøjelse at opleve den store involvering, vi har mødt rundt omkring i landet, siger Claus Meyer. Første program, ”Pop up: Spis Ærø”, bliver sendt 29. januar på DR1.   ;Onsdag, 22. januar 2014
VIDEO: Claus Elming fortæller om sin største TV-bommert; Der er meget, der kan gå galt, når man er direkte igennem på TV, og ved gallapremieren tirsdag aften på den amerikanske komedie ”Anchorman 2” fortalte en række TV-kendisser om de episoder i embeds medfør, hvor de mere eller mindre frivilligt har været årsag til skraldlatter blandt seerne. Se blandt andre Claus Elming, Emil Thorup, Trine Panum Kjeldsen og Steffen Kretz fortælle om deres største bommerter på TV.  ;Onsdag, 22. januar 2014
Claudia Rex i byen med hot DJ;" ""Vild med dans""-stjernen Claudia Rex blev for nylig singlepige, da hun brød med sin kæreste gennem et halvt års tid, Joakim Ingversen.  - Kærligheden er nu sat på standby, sagde kønne Claudia til BILLED-BLADET’s udsendte, da hun troppede op på den orangerøde løber ved gallapremieren på filmkomedien ”Anchorman 2”. Med Mai Manniche og Kasper Svenstrup I Palads Biografen fulgtes hun med veninden og smykkekunstneren Mai Manniche samt deres gode ven – den hotte DJ og musikproducer Kapers Svenstrup, der blandt andet har arbejdet sammen med Medina. Claudia Rex, Mai Manniche og Kasper Svenstrup hyggede sig med popcorn, cola og årgangswhisky i bio-baren, før de forsvandt ind i sal nummer 9’s mørke og nød halvanden times amerikansk film-humor.   ";Onsdag, 22. januar 2014
Szhirley jubler: Venter sig igen; Den 1. maj 2010 blev sangerinden Szhirley og hendes forlovede Mads Møller forældre til sønnen Elton, der dermed nu er knap fire år, og nu har Szhirley offentliggjort på sin Instagram-profil, at parret venter sig igen. Ved et billede af sig selv med struttende mave skriver Szhirley ”Eltons lillebror” og afslører dermed, at parret venter en dreng mere. Szhirley har dog ikke afsløret en terminsdato endnu. Se billedet af den smukke, gravide Szhirley på hendes Instagram-profil her. ;Onsdag, 22. januar 2014
Victoria Beckham: Jeg vil aldrig gøre det igen;" 1990’ernes populære pigegruppe ""Spice Girls"", der gik hver til sit i 2000, vil ikke blive genforenet i fremtiden – i hvert fald ikke hvis det står til Victoria Beckham, også kendt som Posh Spice. Det skriver Hello Magazine. I sommeren 2012 formåede ""Spice Girls"" at blive genforenet og optræde ved afslutningsceremonien ved de olympiske lege i London, og siden da har der fra tid til anden været rygter fremme om, at ""Spice Girls"" måske genoptager det musikalske samarbejde i fremtiden. En stor ære at optræde ved olympiaden Nu afviser Victoria Beckham fuldstændigt, at en sådan genforening kan komme på tale. - Jeg vil aldrig gøre det igen. Det var en stor ære at optræde ved olympiaden. Jeg var meget stolt af at gøre det; stolt af at være britisk. Det var det perfekte tidspunkt at sige ”Det er alle tiders. Tak til alle, men så er det slut.” Nogle gange er man nødt til at vide, hvornår man skal forlade festen, sagde Victoria Beckham ifølge Hello Magazine under en fotografering for italiensk og spansk Vanity Fair. Selv om Victoria Beckham således afviser at genoptage fortidens sangtjans, kan hun dog tydeligt se en parallel mellem ""Spice Girls""-tiden og hendes nuværende karriere som designer: - ""Spice Girls"" havde succes, fordi vi hyldede kvinder. Det er årsagen til, at jeg gør det, jeg gør i dag. ";Tirsdag, 21. januar 2014
Sådan forkæler Ulrik Wilbek EM-drengene; Mandag aften vandt det danske landshold i håndbold over Ungarn med 28-24, og den næste EM-kamp spilles først onsdag, hvor Danmark møder Island. Den danske landstræner Ulrik Wilbek har derfor planlagt, at tirsdag aften skal gå med noget andet end håndbold. - Vi skal ud og spise i aften og en tur i biografen, så vi kommer til at lave noget andet, fortalte Ulrik Wilbek ifølge TV 2 på et pressemøde her til eftermiddag. Efter sigende fortalte Nikolaj Jacobsen senere, at den film, håndbolddrengene skal se i aften, er komedien ”American Hustle”, der for nyligt vandt en Golden Globe og også blev hædret ved weekendens SAG Awards. Filmen har først dansk premiere torsdag den 23. januar, så aftenens biograftur er dermed en særlig eksklusiv forkælelse for de hårdt arbejdende landsholdsspillere.  ;Tirsdag, 21. januar 2014
Carsten Bjørnlund fra Arvingerne i nyt familiedrama;" I DR-succesen ”Arvingerne” kæmper Carsten Bjørnlund i rollen som Frederik indædt mod sin søskende for at få fingre i den fædrene gård. Nu havner skuespilleren i et nyt familiedrama - denne gang på de skrå brædder. Det sker i forestillingen ”Sparta!” på Teater V i Valby. - Forestillingen er skrevet af dramatikeren Benjamin Kitter, og handler - sjovt nok - om en familie i opløsning. Det er jo et tema, der er evigt aktuelt. Men det er på en anden måde end i ""Arvingerne"". Forestillingen er farens historie, og jeg spiller et af børnene, siger Carsten Bjørnlund til AOK. Bliver genkendt på gaden 40-årige Carsten Bjørnlund er indenfor de seneste år blevet et efterspurgt TV-navn. Skuespilleren slog for alvor sit navn fast i TV 2-serien ""Rita"" - en præstation han i år er nomineret til en Robert for. Og Carsten kan godt mærke, at han oftere bliver genkendt på gaden. - Det er endnu svært at svare på, hvad ""Arvingerne"" har gjort. Men jeg mærkede især en stigning i opmærksomheden, da DR genudsendte julekalenderen ""Pagten"" i sidste måned. Der var det især børn, der begyndte at lægge mærke til mig, siger han til AOK. ”Sparta!” har premiere 23. februar.  ";Tirsdag, 21. januar 2014
Amalie med i Luksusfælden; Frederik Fetterlein har gjort det. Sussi la Cour har gjort det. Og nu kommer turen til Amalie Szigethy. BILLED-BLADET erfarer, at den 22-årige reality-stjerne bliver den tredje kendis, som kommer til at tone frem på skærmen i TV3’s ”Luksusfælden”. Ifølge Her og Nu medvirker Amalie Szigethy i den kommende sæson af programmet, fordi hendes økonomi hænger i laser, og hun søger hjælp fra eksperterne. Ingen penge på kontoen Ugebladet skriver desuden, at reality-pigen i næste uge deltager i TV3-programmet ”Et Ton Cash”, hvor hun siger ligeud, at hun ”har zero på sin konto” og fortæller om sit store forbrug. - Amalie og penge det er... Ja, jeg ved ikke rigtig, hvordan jeg skal forklare det. Det går ikke rigtigt. Jeg har det med at bruge rigtig mange penge, og når jeg har penge, så er det ikke for at gå ned i H&M for at købe nogle kjoler. Så kan jeg godt li' at købe nogle kvalitetsvarer, siger Amalie Szigethy ifølge Her og Nu i programmet ”Et Ton Cash”. TV3’s pressechef Søren Hedman har ingen kommentarer til sagen. Den kommende sæson af ”Luksusfælden” har premiere til foråret med Jan Swyrtz og Sara Kaae som de økonomiske rådgivere. ;Tirsdag, 21. januar 2014
Mette Walsted Vestergaard: Derfor forlod jeg TV-Avisen; Mette Walsted Vestergaard, der har været en højt profileret og respekteret nyhedsvært på TV-Avisen, lige siden hun satte sig i den stol, 33 år gammel, hvor hun blev hentet ind fra DR Nyheders webredaktion i 2006, har sagt farvel til tv og goddag til radioen. En af forklaringerne på, hvorfor hun valgte at skifte sit job gennem så mange år på TV-Avisen ud med først et job på radionyhederne på P4, og fra januar i år er hun skiftet til morgennyhederne på P1, skal findes i det faktum, at hun både var nybagt mor til barn nummer to og at hun lige var blevet skilt. - Det er ikke sjovt at blive skilt. Det er noget fis at påstå andet, siger Mette Walsted Vestergaard. På søndag.dk afslører hun, hvordan hun kæmpede sig igennem sidste år, som hun kalder voldsomt. - Og så ringede Peter, der er chef for Radioavisen, og gav mig et godt tilbud. Og jeg kunne se med det samme, at de arbejdstider, han tilbød, passede bedre ind i det liv, jeg har nu, end de vagter, der hører til at være vært på TV-Avisen, forklarer hun til SØNDAG. Umuligt at blive på TV-Avisen Også inden hun blev skilt, havde arbejdstiderne på TV-Avisen strejfet hende som noget, der nok var svært at få til at hænge sammen med hverdag. – Allerede inden jeg blev skilt, var jeg begyndt at indse, at det ville blive svært at få hverdagen til at hænge sammen med to små børn og et job på TV-Avisen som vært. Og nu, hvor jeg så ovenikøbet er blevet skilt og er alene om at være chef for butikken her, ville det nærmest ikke kunne lade sig gøre. Det må jeg bare sige, siger hun. Caroline Boserup afslører, hvorfor hun valgte at stoppe på Aftenshowet. Det gør hun på søndag.dk Vil have tid med børnene  For hun vil have tid til sine børn. Det er hun slet ikke i tvivl om. – Jeg har ikke lyst til, at mine børn skal være i institution i mange, mange timer hver dag. Men der er jo mange måder at træffe de her valg på, siger hun og fortsætter: – Jeg føler virkelig, at hvis man kan få lov at have sådan et job på P1 og samtidig kan prioritere at være sammen med sine børn, så er man f.. heldig. Og det siger jeg i stor ydmyghed, siger hun. Bodil Jørgensen om at blive mor som 47-årig: Jeg troede det var overgangsalderen. Læs mere på søndag.dk     ;Tirsdag, 21. januar 2014
Sådan endte lodtrækningen til Melodi Grand Prix-semifinalerne; Ventetiden er næsten ikke til at udholde. Men om under fire måneder udløses spændingen om, hvem der vinder det internationale Melodi Grand Prix, også kaldet Eurovision Song Contest, i København den 10. maj. I denne uge kom vi et lille skridt nærmere, da fordelingen til de to semifinaler blev afgjort. Det skete på Københavns Rådhus og værterne var Ulla Essendrop og Tine Gøtzsche fra DR. Under stor mediebevågenhed blev de enkelte lande trukket op af glasskåle og herefter fordelt ud på semifinale 1, som sendes live den 6. maj og semifinale 2, som sendes live den 8. maj – begge fra B&W-hallerne på Refshaleøen i København. Fordi Danmark er værtsland, er vi direkte i finalen og deltager således ikke i semifinalerne. Se en video fra trækningen på dr.dk's hjemmeside og se den samlede fordeling nedenfor: Fordelingen er således: Følgende lande deltager i semifinale 1: Sverige, Albanien, Island, Rusland, Letland, Aserbadjan, Armenien, Estland, Belgien, Ungarn, Moldova, Montenegro, San Marino, Portugal, Ukraine, Holland. Deltager ikke i semifinalen – men må stemme: Spanien, Frankrig, Danmark. Følgende lande deltager i semifinale 2: Norge, Israel, Georgien, Østrig, Litauen, Polen, Malta, FYR Makedonien, Finland, Irland, Rumænien, Slovenien, Hviderusland, Grækenland, Schweiz. Deltager ikke i semifinalen – men må stemme: Italien, Storbritannien, Tyskland. ;Tirsdag, 21. januar 2014
Per Fly hædret som bedste instruktør for Monica Zetterlund-film; Mandag aften blev de eftertragtede Guldbagge-filmpriser uddelt i Sverige, og her blev den danske filminstruktør Per Fly hædret for sin film ”Monica Z” om den svenske jazzsangerinde Monica Zetterlund. Det skriver SF Film i en pressemeddelelse. Per Fly fik prisen som ”Bedste instruktør”, men hæderen til ”Monica Z” stoppede ikke her. Mest sete film i Sverige sidste år Hovedrolleindehaveren Edda Magnason løb med en pris for ”Bedste kvindelige hovedrolle”, og Sverrir Gudnason fik prisen for ”Bedste Mandlige birolle”. Også den kostumemæssige indsats i ”Monica Z” blev belønnet med en pris for ”Bedste kostumier”. ”Monica Z”, der havde svensk premiere den 13. september 2013, er den mest sete film i Sverige sidste år, hvor den solgte mere end 520.000 billetter. Den anmelderroste film får dansk premiere den 20. marts. ;Tirsdag, 21. januar 2014
Stina Ekblad: Stina Ekblad med i ny dansk storfilm;" ""Skammerens Datter"" af succesforfatteren, Lene Kaaberbøl, går sin sejrsgang i boghandler og teaterversioner og nu også snart som film. Optagelserne går snart i gang, og den 50 millioner kroner dyre film får premiere næste forår.   På rollelisten er blandt andre Stina Ekblad, Søren Malling og Maria Bonnevie, men de to hovedroller, Dina og Rosa, offentliggøres først på et senere tidspunkt. Kenneth Kainz instruerer filmen, der baserer sig på Skammer-seriens første bind og har manuskript af Anders Thomas Jensen. Historien foregår i en middelalderlig fantasy-verden med drager, trolddom, konge og riddere, tyranni og mord.       ";Mandag, 20. januar 2014
Mette Walsted tager på sommerferie med eksmanden; Mette Walsted Vestergaard kalder selv 2013 og alt det, der skete sidste år for voldsomt. Ikke nok med at hun var på barsel med sin søn, Bastian, så blev hun også skilt fra sin mand, politisk kommentator Michael Kristiansen, hun fyldte 40 og hun valgte at forlade sit job som vært på TV-Avisen, hvor hun har arbejdet siden 2006, til fordel for jobbet som vært på P1 Morgen. - Jeg var lidt i granatchok, fortæller Mette Walsted Vestergaard om 2013. På søndag.dk fortæller hun, hvordan det hele væltede for hende og hvordan hun kæmpede sig gennem. Og selv om det har været et voldsomt og hårdt år, så hører det med til historien, at børnene naturligvis stadig har deres far, og at han bor lige lidt længere henne ad gaden og rundt om hjørnet, hvor det er ham, der har overtaget huset, de boede i før. – Det kan godt være, folk synes, det er dødssygt at høre om de der moderne medie-skilsmisser. Men vi er altså åbenbart en moderne medie-skilsmisse. For vi kan faktisk godt tage på sommerferie sammen, selv om vi er blevet skilt, siger Mette Walsted Vestergaard til SØNDAG. Trine Gregorius: Jeg kan aldrig huske, hvornår vi blev gift. På søndag.dk fortæller hun, hvad hun tænkte første gang hun så sin mand, og hvornår de egentlig blev gift. Ingen firkantede deleordninger Og det er ikke kun ferierne, de kan finde ud af sammen. Også hverdagen fungerer. - Vi kan faktisk også godt spise aftensmad sammen. Og vi har faktisk ikke en fuldstændig firkantet deleordning, men en ordning, der handler om, at han kommer forbi her, og jeg kommer forbi hos ham. Og det er sgu ikke af hensyn til os, men af hensyn til børnene. De er så små, og jeg tror, at det er meget vigtigere for dem at have små hyppige møder med deres far end få, lange mastodonter af tid sammen med ham, siger hun. Sonja Oppenhagen blev skilt fra sin første mand Klaus Pagh. På søndag.dk fortæller hun, hvorfor hun blev nødt til at forlade ham Følelserne bliver tilsidesat Det er en hverdag, der betyder, at Mette Walsted Vestergaard må sætte nogle følelser til side til fordel for børnene. – Og det er et valg, der indebærer, at man indimellem lige tilsidesætter, hvad man ellers måtte have af blandede følelser. Man bliver jo ikke skilt for at spise aftensmad sammen hver aften. Det gør vi så heller ikke hver aften. Men altså, vi ses. Og det gør vi, fordi så falder der ro på bagsmækken. Og det skal der også være. Det skylder vi børnene, siger hun.   ;Mandag, 20. januar 2014
VIDEO: Ulf Pilgaard ser Vicki Berlin som et plus for Cirkusrevyen; Søndag var der pressemøde for holdet bag sommerens Cirkusrevy i Klithuset i Dronningmølle, hvor Ulf Pilgaard, Vicki Berlin, Lisbet Dahl, Henrik Lykkegaard og Niels Ellegaard, samt kapelmester James Price var samlet. Se videoen nedenfor, hvor Ulf Pilgaard fortæller om sine forventninger til cirkusrevy-debutanten Vicki Berlin, og hvor Vicki Berlin fortæller, hvad hun kan tilføre den legendariske revy på Dyrehavsbakken.  ;Søndag, 19. januar 2014
TV-vært Anne Kejser: Jeg går mere op i mad; TV-vært Anne Kejser, der for tiden er aktuel i ”Big Brother” på Kanal 5, fortæller i et interview til Politikens tillæg Lørdagsliv, at hun foretrækker at købe madvarer frem for tøj. - Jeg går mere op i mad. Når det gælder mad, kan jeg surfe rundt på internettet, jeg ved ikke hvor længe. Så sent som i dag har jeg kigget på en webshop, der hedder supermarco.dk, som en italiensk butik i København står bag. Det er en kanon fed butik. Der er også en, der hedder net-ost.dk, der kan jeg sidde og kigge på oste og specialiteter i evigheder. Det vil jeg hellere, end jeg vil kigge på tøj, fortæller Anne Kejser til avisen. Laver lakridskarameller og hønsekødssuppe Anne Kejser, 32 år, har en stor passion for madlavning, og da hun bliver spurgt til, om hun har en særlig favoritret, svarer hun: - Der er mange forskellige. For eksempel købte jeg for nylig en frossen høne, en ordentlig en på tre kilo eller deromkring. Den kogte jeg, og så lavede jeg både hønsekødssuppe, hjemmelavede tarteletter og hønsesalat. Og så kunne jeg også lige stå og lave lidt chili con carne ved siden af, nu jeg var i gang. Og den tidligere ”Vild med dans”-deltager, der i 2010 sluttede på en 9. plads i dansekonkurrencen, er ikke bange for at give sig i kast med nye retter: - Nu her om lidt skal jeg lave lakridskarameller, det er ikke noget, man lige laver hver dag. Jeg har prøvet det før, og det er ikke så svært, men jeg er generelt ikke bange for at prøve nyt. Mange er måske bange for bearnaisen eller husblassen, men det tager jeg ikke så tungt. Hvis det går galt, prøver jeg jo bare igen, siger Anne Kejser. ;Søndag, 19. januar 2014
Oliver Zahle skal styre uddelingen af årets Robert-priser;" Oliver Zahle har fået æren af at være årets vært, når Robert-priserne 2014 skal uddeles. Det bliver de i Tivoli Congress Center den 26. januar, og som Oliver Zahle jokede, da han i dag mødte nogle af de nominerede fra filmbranchen ved et stort pressemøde på Tivoli Hotel i København: - Der er treogtredive priser, så det bliver jo nogle stykker, der skal på scenen, og jeg vil håbe, at I alle vil komme op og rose mig og sige, hvor godt jeg gør det som vært. Vi kan jo sige, at jeg giver en Robert, hver gang en af jer kommer på scenen. Ingen TV-transmission fra festlighederne Oliver Zahle har selv prøvet at været nomineret til en Robert. Det var i 2007 for sit manuskript til filmen ”Fremkaldt”. I år bliver der ikke live-transmitteret fra filmpris-festen, som TV2 ellers har gjort de seneste par år. - Årsagen er, at TV 2 har fået ny programredaktør, og han mente ikke, der skulle være TV fra Robertfesten i år. Det er forklaringen, siger Kim Magnusson, formand for Dansk Film Akademi, der uddeler priserne. De nominerede er... Nomineringerne til årets Robertpriser ser blandt andet sådan ud: Årets danske spillefilm: ""Jagten"", ""Kvinden i Buret"", ""Nordvest"", ""Sorg og Glæde"" og ""Spies & Glistrup"". Årets instruktør: Michael Noer (""Nordvest""), Mikkel Nørgaard (""Kvinden i Buret""), Nicolas Winding Refn (""Only God Forgives""), Nils Malmros (""Sorg og Glæde"") og Thomas Vinterberg (""Jagten""). Årets mandlige hovedrolle: Gustav Dyekjær Giese (""Nordvest""), Jakob Cedergren (""Sorg og Glæde""), Mads Mikkelsen (""Jagten""), Nikolaj Lie Kaas (""Kvinden i Buret"") og Pilou Asbæk (""Spies & Glistrup""). Årets kvindelige hovedrolle: Helle Fagralid (""Sorg og Glæde""), Kristin Scott Thomas (""Only God Forgives""), Lene Maria Christensen (""Nordvest""), Sofie Gråbøl (""I Lossens Time"") og Sonja Richter (""Kvinden i Buret""). Årets dokumentarfilm: ""Ai Weiwei the Fake Case"", ""Drømmen om en Familie"", ""Ekspedition til Verdens Ende"", ""Pine Ridge og Sepideh - Drømmen om Stjernerne"". Årets danske TV-serie: ""Borgen III"", ""Broen II"" og ""Rita Sæson 2"". Årets børne- og ungdomsfilm: ""Antboy"", ""MGP Missionen"", ""Nordvest"", ""Olsenbanden på Dybt Vand"" og ""Otto er et Næsehorn"". ";Søndag, 19. januar 2014
Downton Abbey-stjernen Maggie Smith hædret; I weekenden løb prisuddelingen Screen Actors Guild Awards af stablen, og en af dem, der blev hædret med en pris, er den britiske skuespiller Maggie Smith. Hun vandt i kategorien ”Bedste kvindelige skuespiller i en dramaserie” for sin rolle som enkegrevinde Violet Crawley i TV-serien ”Downton Abbey”. 79-årige Maggie Smith har en lang karriere bag sig, men huskes i de senere år især fra sin rolle som Minerva McGonagall i ”Harry Potter”-filmene og fra filmene ”The Best Exotic Marigold Hotel” og ”Kvartetten”. Kunne ikke selv modtage prisen Ifølge E! Online kunne Maggie Smith ikke selv være med ved prisuddelingen, og derfor blev hæderen i stedet modtaget på hendes vegne af Mindy Kaling og James Marsden. Samme medie har i øvrigt samlet en række morsomme klip med Maggie Smith i rollen som enkegrevinde Violet Crawley, der skal illustrere, hvordan E! Online forestiller sig, det ville se ud, hvis enkegrevinden fra ”Downton Abbey” selv kunne opleve at modtage en pris. Se de morsomme klip her.   ;Søndag, 19. januar 2014
Camilla Miehe-Renard finder designertøj i genbrugsbutikker; Den 48-årige TV-vært og redaktionschef Camilla Miehe-Renard indrømmer blankt, at hun har garderoben fyldt med genbrugsfund. Det skal nemlig ikke være nogen hemmelighed, at hun mener, at der bliver brugt alt for mange penge på vores nutidige ”brug og smid væk”-mentalitet. Camilla Miehe-Renard er derfor ambassadør for webshoppen Fashion-resales, der støtter Ungdommens Røde Kors, bruger af Trendsales.dk og så handler hun ofte i små genbrugsbutikker, når hun er i udlandet. Genbrugstøj har patina Her finder Camilla Miehe-Renard ofte designerbeklædning til gode priser, og det vækker ofte misundelse hos andre. - Genbrug i dag er jo ikke lige med huller i bukserne og slidte albuer. Det kan være vintage med den helt rigtige patina eller for eksempel et item, du ikke selv nåede at købe, da det var i butikken, siger TV-værten. Selv smider Camilla Miehe-Renard aldrig tøj ud, med mindre det er slidt helt i laser. Hvis hun ikke kan bruge det mere, går det i arv til familie eller venner med mindre, hun sælger det videre. Tv-værten dresser op Camilla Miehe-Renard fortæller, at hun også sagtens kunne være finde en kjole til den næste store fest i en genbrugsbutik, og at det varmer at få den billigt, når den ikke skal bruges mere end et par gange.  Samtidig er hun ret glad for ’hygge-tøj’, når hun er hjemme, og i julegave ønskede hun sig derfor en heldragt fra Karmameju. - Til min mands store fortrydelse, men den kan jeg desværre ikke have på på arbejdet. Til gengæld elsker jeg at dresse totalt op, når jeg skal ud, så min garderobe er en sjov blanding af cashmere-trøjer, loose-fit bukser og sneakers og de helt store skrud og tårnhøje stiletter, siger TV-værten. Drengepige til hverdag Camilla Miehe-Renard beskriver ellers sin stil som ”tomboy”-agtig til hverdag med flats (flade sko, red.), jeans, oversize sweatshirt og hestehale, og til gengæld er Camilla Miehe-Renard så ultra-feminin, når hun skal ud i lårkort nederdel og stiletter.  Når det gælder mærker, så går TV-værten efter Isabel Marant, Chloé, Oh! By Kopenhagen eller Bottega Veneta. Dog sætter prismærkerne sine begrænsninger, og derfor ender det mest med tøj, sko og tilbehør fra Maison Scotch, COS og Zara, fordi Camilla Miehe-Renard også elsker at blande dyrt med billigt. LÆS OGSÅ: Tv-værten Ibi Støving skrubber sig skøn LÆS OGSÅ: Derfor sælger Camilla Ottesen sit tøj ;Søndag, 19. januar 2014
Så luksuriøst boede Stein Bagger og Anette Uttenthal; Stein Baggers tidligere luksusbolig i Tuborg Sundpark i Hellerup er sat til salg igen, skriver Boliga.dk. Stein Bagger, der i 2009 blev dømt for at svindle med flere hundrede millioner kroner, boede på adressen gennem fire år sammen med sin daværende kone Anette Uttenthal. Nu er lejligheden udbudt til den nette sum af 14 millioner kroner. Konkursboet, der håndterede moradset i kølvandet på Stein Baggers svindel, solgte lejligheden i 2009 for 12.850.000 kroner, et godt stykke over de 8,3 millioner kroner, som Stein Bagger og Anette Uttenthal gav for lejligheden i 2004. Havudsigt og to altaner Stein Bagger og Anette Uttenthal har blandt andet kunne nyde havudsigt, to altaner på 40 kvadratmeter, walk in-closet og badeværelser udført i marmorpuds i lejligheden, hvortil der også hører en parkeringskælder. Tuborg Sundpark og Tuborg Havnepark i Hellerup er i øvrigt et af landets absolut dyreste områder at handle ejerlejlighed i. Således er de fem dyreste lejlighedssalg nogensinde gennemført i dette område, og rekorden blev sat i 2008, hvor en penthouselejlighed blev afsat for 24,5 millioner kroner, skriver Boliga. Se Stein Baggers lejlighed - klik her     ;Søndag, 19. januar 2014
Casper Christensen om sin yngre kæreste: Man glemmer aldersforskellen; I et stort interview til Ekstra Bladets weekendmagasin EKSTRA fortæller Casper Christensen blandt andet om de varme følelser, han har for kæresten Isabel Friis-Mikkelsen. Casper Christensen er født i 1968 og Isabel Friis-Mikkelsen i 1986, og selv om der således er tale om 18 års aldersforskel, er det ikke noget, der har nogen betydning for komikerens kærlighed til kæresten. På spørgsmålet om, hvad Isabel Friis-Mikkelsen betyder for Casper Christensen, svarer han: - Uendelig meget. Det at have en kæreste, som støtter op og deler ens drømme, og som har det samme helt basale ønske om, hvordan man vil leve sit liv. Det er at have en sjæleven. Det er svært at finde, men når det lykkes, så er det fantastisk. Det er mennesket, der betyder noget - Jeg ved godt, der er en meget stor aldersforskel på os, men det glemmer man fuldstændig efter den første uge. Så er det mennesket, der betyder noget, fortæller Casper Christensen. At en yngre kæreste, der endnu ikke har fået nogen børn, måske på et tidspunkt gerne vil være mor, er ikke noget, der afskrækker Casper Christensen: - Jeg er så utrolig heldig at have en fantastisk dejlig kæreste. Hun er en del yngre, og hvis hun på et tidspunkt ønsker at få børn, så ville jeg da være en rigtig skiderik, hvis jeg sagde nej, fortæller Casper Christensen til Ekstra Bladet. Casper Christensen har børnene Cajsa, 16 år, og Marvin, 14 år, fra ægteskabet med Anette Toftgård. ;Søndag, 19. januar 2014
Victoria Beckham åbner egen butik i London; Rygterne har længe svirret, men nu bekræfter designer og tidligere ”Spice Girls”-sanger Victoria Beckham, at hun udvider sit mode-imperium og åbner egen butik. Victoria Beckham har hyret indretningsarkitekten Farshid Moussavi, der blandt andet stod bag The Queen Elizabeth Olympic Park, opført til OL i 2012, til at indrette den treetagers bygning på Londons Dover Street, hvor butikken skal ligge. Det fortæller hun ifølge avisen The Telegraph til magasinet WWD. Butikken åbner til efteråret - Tide er inde, fordi jeg nu føler, jeg kender min kundekreds og ved, hvad de kan lide, siger Victoria Beckham, der har gjort sig bemærket som succesfuld designer i eget navn i fem år. At valget faldt på Dover Street i London, forklarer Victoria Beckham således: - Det er et ungt og cool kvarter med mange gallerier, og så ligger Dover Street Market (en berømt modebutik, red)  lige overfor – hvilket ikke er dårligt for os. Butikken skal efter planen forhandle alle Victoria Beckhams forskellige produktlinjer inden for beklædning og accessories og åbner i efteråret 2014. Om Victoria Beckham eller gemalen David Beckham selv kommer til at stå bag disken i butikken, melder historien indtil videre ikke noget om. Læs flere artikler om Victoria og David Beckham her ;Søndag, 19. januar 2014
Kirsten Siggaard fjernede mellemrum mellem tænderne på grund af teatret;" Hele tre gange har Kirsten Siggaard vundet Dansk Melodi Grand Prix sammen med Søren Bundgaard. Nemlig i 1984 med ”Det' lige det”, i 1985 med ”Sku’ du spørge fra nogen” og i 1988 med ”Ka’ du se, hva’ jeg sagde”. Dengang kendte alle hende som pigen med det røde hår og det store mellemrum mellem fortænderne. I dag er Kirsten Siggaard 59 år og er lige om lidt aktuel med sin tredje ""Spurven""-forestilling i rollen som Edith Piaf. Netop den rolle er årsagen til, at Kirsten for længst har fået fjernet det karakteristiske mellemrum. Det skete i 1991 – første gang hun skulle spille rollen som ”Spurven” alias Edith Piaf. De sidste fem år af Edith Piafs liv - Det var på Det Ny Teater, og de mente ikke, publikum kunne tage mig alvorligt som Piaf, hvis jeg ikke fik mellemrummet fjernet, fortæller Kirsten Siggaard til BILLED-BLADET. Siden Melodi Grand Prix-tiden har Kirsten Siggaard haft travlt både som sanger, skuespiller og musicalstjerne. Og nu kan hun, igen, opleves i rollen som Edith Piaf i forestillingen ”Spurven”, som Landsteatret sætter op. - Det er ikke den samme Piaf-forestilling. Denne forestilling, som er instrueret af Pia Rosenbaum,  handler om de sidste fem år i Edith Piafs liv, hvor hun blandt andet var mærket af en voldsom trafikulykke, hun var udsat for. Min mand, Jørgen, har set den første gennemspilning, og han synes, jeg er bedre end nogensinde,  fortæller en glad Kirsten Siggaard, der altid har elsket at synge Piafs sange. ”Spurven” opføres 28.-31 januar på Stærekassen i Det Kongelige Teater i København, hvorefter den tager på turné rundt i landet.     ";Søndag, 19. januar 2014
Cutfather lagde livet om, da hans far døde;" Den tidligere ""X Factor""-dommer Cutfather – med det borgerlige navn Mich Hansen – måtte tage sit eget liv op til revision, da han for nogle år siden var ved at brænde ud efter at have mistet sin far. I et stort interview med Berlingske fortæller Cutfather, der er sangskriver og producer, hvordan han for nogle år siden følte, at han var ved at miste meget af den energi, han ellers er så kendt for. Udbrændtheden lurede, og kroppen var fysisk var ved at stå af. Vægten sneg sig stille og roligt op over 100 kilo hjulpet godt på vej af sene timer og lange dage, der tog fokus fra kosten. - Da jeg først begyndte at stå op om morgenen og føle mig svimmel og have ondt, tænkte jeg, at det skulle være løgn. Jeg havde ramt de 40 år, havde mistet min far nogle år tidligere og havde det fysisk dårligt, siger han til Berlingske. Jeg er ikke fanatisk I dag er Cutfather 30 kilo lettere og cykler gerne de 20 kilometer på arbejde. -Det med at miste sin far og fysisk have det så dårligt at jeg ikke kunne komme op om morgenen, samt at jeg så mig selv på tv i ""X Factor"" i 2011 – dét satte en stopper for det.  Jeg er stadig ikke skind og ben, for jeg er ikke fanatisk. Jeg har aldrig været flov over mit udseende. Jeg har altid været den tykke, glade dreng med det store grin, fortæller Cutfather til avisen. Hans fars død i 2003 efterlod et tomrum, og tankerne begyndte at rumstere. Cutfather begyndte at se sin egen rolle som far klarere, og hans læges advarsler satte sig i ham. Han havde anlæg for sukkersyge: - Min far havde ædt og drukket alt det, han kunne hele sit liv, så det var imponerende, at han blev 86. Men da han faldt fra, var det en øjenåbner for mig.  Jeg tror, det hænger sammen med det at miste og at sørge. Man gennemlever sin opvækst og mærker savnet over, at man ikke bare kan ringe og spørge om råd. Der finder man ud af, hvor meget det betyder at have sin familie og sit bagland. Græd for åben skærm Det skinnede tydeligt igennem på et tidspunkt i ""X Factor"", hvor Cutfather græd for åben skærm, fordi en deltager mindede ham om hans far. - Jeg tror, det var kærligheden. Det, at man mister noget, man har kært. Det, at man ikke skal tage tingene for givet, for det gør man jo lidt med sin mor og far. Vi har altid haft et godt og et tæt forhold, og jeg tror, det på det tidspunkt gik op for mig, hvor meget, min identitet hænger sammen med de relationer, jeg har. - Jeg har meget svært ved at se mig selv som voksen. Jeg drikker ikke engang kaffe, siger Cutfather, der på syttende år er gift med sin kone Lone Gyllum, og har børnene Maxemil, 10, og Moley, 12.             ";Lørdag, 18. januar 2014
Brødrene Olsens udelukkelse fra P4 skaber debat;" I denne uge kunne avisen BT berette, at DR-kanalen P4 ikke længere vil spille Brødrene Olsen. På den ene side af konflikten står brødrene Jørgen og Niels ""Noller"" Olsen, der, som en del andre i musikbranchen, ikke kan forstå radiokanalens beslutning. På den anden side står blandt andre redaktør for P4 Lars Daneskov, der henviser til, at Brødrene Olsen i stedet kan høres på DAB-kanalen P5, hvor duoens musik i øjeblikket er blandt det mest spillede. LÆS ARTIKLEN: Brødrene Olsen udelukket fra radiostation På BILLED-BLADETs Facebook-side er emnet blevet diskuteret i stor stil: - Jeg er ivrig P4 lytter, men det vil jeg nu tage op til revision! Stationen har ellers længe været fast station både i bilen og på ”dabben” (DAB-radio, red.) i køkkenet, men det kan meget snart ændres, og det er jeg faktisk ked af, men at udelukke Olsen Brødrene - det kan I ikke være bekendt! skriver en debattør. Selv om kommentarerne indtil videre bærer præg af, at den overvejende del af debattørerne mener, at P4 har truffet en forkert beslutning, er der dog også nogle, der synes, at udelukkelsen af Brødrene Olsen er helt i orden: - Jeg er rigtig glad for, at jeg ikke mere skal høre på dem på P4, fastslår en deltager i debatten. Hvad mener du om den beslutning, P4 har truffet? Deltag i debatten på BILLED-BLADETs Facebook-side her.   ";Lørdag, 18. januar 2014
Thomas Blachman: Det er under bæltestedet;" ""X Factor""-dommer Thomas Blachman er ikke tilfreds med den redigering, fredagens udsendelse af programmet havde fået. Under udsendelsen kom en lille privat episode mellem ham og en af ""X-Factor""-deltagerne nemlig til at fylde meget mere, end Thomas Blachman havde forestillet sig. - Man regner for fanden ikke med, at de putter alt i TV. Banaliteter bliver ofte klippet ud, fordi det overhovedet ikke har noget med programmet at gøre. Det er under bæltestedet og tjener intet formål, siger Thomas Blachman til Ekstra Bladet. Skrev om ham på sin blog ”Under bæltestedet” var præcis, hvad der var sagens kerne. En af de mulige ""X Factor""-sangere – den 28-årige Sandra – der kom ind for at synge, havde nemlig en vis fortid med Thomas Blachman. For nogle år siden så hun ham lade vandet ved en fest på Grønnegårdsteatret i København, og efterfølgende beskrev hun detaljeret på sin blog, præcis hvad hun så. - Jeg skrev bare lidt sjovt om det. Min blog var sådan lidt en sladderspalte, fortæller Sandra til Ekstra Bladet. Hun fjernede siden indlægget – blandet andet på opfordring fra ""X Factor""-dommeren selv. Kommenterede episoden Men da Sandra kom ind for at synge foran dommerne i programmet i går, genkendte Thomas Blachman hende og kunne ikke lade være med at kommentere episoden. En lille privat mellemregning, som dommeren altså mente burde være klippet ud af DR. - Vi sidder ved det bord i 12 timer med kameraer alle vegne. Det bedste TV er, når vi glemmer, at vi er på. Når vi er os selv! Så må der også være en eller anden form for beskyttelse fra de røvhuller, der sidder og putter sådan noget her på.  Det er både upassende og usmageligt, siger Thomas Blachman til Ekstra Bladet. ";Lørdag, 18. januar 2014
Stort tillykke til Sarah Zobel; Psykolog og tidligere fotomodel Sarah Zobel har fødselsdag i dag - og endda en rund én af slagsen. Lørdag den 18. januar er det nemlig 40 år siden, hun kom til verden som datter af fotomodellen Anita Zobel og erhvervslederen Peter Zobel. Sarah Zobel er uddannet cand.psych. fra Københavns Universitet og har læst ved Webster University i London og Columbia University i New York City. Hun arbejdede derpå med leder- og medarbejderudvikling hos Novo Nordisk og Compass. I dag underviser Sarah Zobel i meditation og driver sin egen erhvervspsykologpraksis. Sarah Zobel er også forfatter til bogen ”Lev dig Lykkelig – med positiv psykologi”. Rigmor Zobels halvsøster har været gift med danseren Alexander Kølpin, med hvem hun har to børn, Roberta og Vincent. Lige nu danner Sarah Zobel par med sangeren Burhan G., som hun har købt lejlighed med på Frederiksberg i København - og selv om det endnu ikke vides, hvordan Sarah Zobel fejrer den store dag, kan det være, at Burhan G. sørger for, at fødselaren i dag bliver bragt ”Tættere på himlen”, som en af hans store hit lyder.     ;Lørdag, 18. januar 2014
Keld og Hilda Heick bragte sindene i kog; ”Popmusik hører ikke hjemme i vores kirke”. Så kontant udtrykte musik-og klokkespiludvalget i Sct. Nicolai Kirke i Kolding sig overfor menighedsrådet, efter at dansktop-parret Keld og Hilda Heick havde givet en koncert i kirken den 8. december sidste år. Bagefter henstillede kirkens musik-og klokkespiludvalg om, ”at man fremadrettet kun arrangerer koncerter med et program af kirkemusikalsk art samt anden seriøs klassisk musik”, skriver BT. Hilda Heick: Det er trist Hilda Heick siger til avisen: - Kirken mangler i den grad kirkegængere. Den aften vi spillede, var kirken stuvende fuld, og folk virkede rigtig glade, da de gik. - Det er trist, at der sidder nogle, der vil bestemme, hvad der må spilles i kirken. Så længe man opfører sig ordentligt, skal man ikke jage nogle ud af kirken. Hilda Heick understreger, at hun og Keld Heick har spillet et utal af kirkekoncerter rundt omkring i landet, og at de altid tilpasser deres musik til det kirkelige rum: - Vi spiller gospel og med kor, og det lyder fantastisk, når man synger i en kirke. Vi lokker måske nogle andre end de typiske kirkegængere ind i kirkens rum, siger Hilda Heick. Ifølge BT nedstemte menighedsrådet i Sct. Nicolai Kirke henstillingen fra musik-og klokkespiludvalget med stort flertal. ;Lørdag, 18. januar 2014
Sådan holder Anne-Mette Rasmussen sig i form; I 2008 fik Anne-Mette Rasmussen, 54 år, sammen med danseren Thomas Evers Poulsen en flot fjerdeplads i ”Vild med dans”, og siden da har dansen spillet en stor rolle i hendes liv. Anne-Mette Rasmussen, der er gift med Anders Fogh Rasmussen, tidligere statsminister og nuværende generalsekretær i NATO, fortæller til ugebladet SØNDAG’s tillæg ”SUND hele livet”, om hendes syn på sundhed og om, hvordan hun holder sig i form: - Jeg føler mig rigtig sund, hver gang jeg har lavet et eller andet af det, jeg nu engang gør for at holde mig i form. Men det, der gør mig allermest glad, har altid noget med dans at gøre. Alle bliver glade, når de danser. Man kan slet ikke lade være. Så for mig er dans den rene sundhed, fortæller Anne-Mette Rasmussen og tilføjer, at sundhed også hænger sammen med kost og motion og en generel følelse af livskvalitet. - Jeg går for eksempel meget ind for økologi, men uden at være fanatisk. Jeg køber ikke alt økologisk, kun mælkeprodukter, der går jeg 100 procent efter økologi, og jeg synes bare, det økologiske smager bedst. Men også grøntsager og frugt for eksempel foretrækker jeg økologisk. Træner i fitnesscenter og derhjemme Anne-Mette Rasmussen fortæller til ugebladet SØNDAG’s tillæg ”SUND hele livet”, at hun i Bruxelles, hvor hun og Anders Fogh Rasmussen bor til dagligt, er medlem af et fitnesscenter. Her træner hun på maskiner og deltager på hold som pilates og spinning. - Hvis jeg ikke lige er i nærheden af et fitnesscenter, løber jeg. Det kan bare være en luntetur. Jeg er ikke den, der løber lange ture. Det er bare dejligt at få løbet lidt. Og jeg løber helst om morgenen. Jeg laver også altid maveøvelser hjemme på stuegulvet. Og armbøjninger. Altid armbøjninger. Bare 10 eller 20 om dagen. Men hver dag. Armbøjninger ligger helt fast i mit dagsprogram. Så kan det godt være, jeg ikke får lavet andet den dag, men så har jeg da i det mindste gjort dét, siger Anne-Mette Rasmussen. Hun giver også dette råd til at få rørt sig oftere: - Hvis man synes, det er uoverkommeligt at få motion ind i hverdagen, kan man altid nå at lave bare ”nogle små ting”, som jeg plejer at sige. Som for eksempel at jeg laver armbøjninger hver dag. Bare 10 eller 20 én gang om dagen. Og hvis man gør det fem gange om ugen, bliver det alligevel til noget, fortæller Anne-Mette Rasmussen til ugebladet SØNDAG’s tillæg ”SUND hele livet”.     ;Lørdag, 18. januar 2014
Malou fra X Factor er ikke til heavy-musik som sin far; Malous far, Hal Patino, er bassist i bandet King Diamond, og hun har siden sin fødsel fået musikken ind med modermælken. - Jeg er vokset op med musik, men min far er jo mere til heavy-musik. Det er sådan set fint nok, men det er ikke lige min stil. Jeg kunne ikke selv finde på at spille og synge heavy-musik, fortæller Malou, hvis bror Maryann Cooper også er musiker. Malou kan i øvrigt afsløre, at fans af King Diamond godt kan glæde sig. For selv om bandet efterhånden har en del år på bagen, så barsler de snart med noget nyt materiale. Malou selv er dog mere inspireret af den lidt blødere musikgenre og lader sig inspirere af blandt jazz og hvad hun ellers hører. - Men det er mærkeligt, at skulle se sig selv på skærmen. Det har jeg aldrig prøvet før. Så jeg vælger nok at se udsendelsen for mig selv. Til sin audition valgte hun et nummer, som adskilte sig en del fra de andre deltagere. Og det var helt bevidst. - Jeg sang et nummer, som jeg kunne være sikker på, ingen andre havde valgt. Jeg ville helst ikke have, at dommerne skulle sammenligne mig med andre, fortæller hun og løfter sløret for, at hun allerede har en plan b, hvis X Factor ikke bliver vejen frem. - Jeg har planer om at tage til Hollywood til foråret. Men det kan jeg ikke sige så meget om endnu, siger hun. ;Fredag, 17. januar 2014
George Clooney narrede kollega med fedme-joke; Hvis der er nogen, som er mester i at udføre en god joke, så er det Hollywood-stjernen George Clooney. Den amerikanske skuespiller besluttede sig nemlig for at lave lidt sjov med sin medspiller Matt Damon i filmen ”Monuments Men”, som George Clooney også har instrueret, ved at få ham til at tro, at han var blevet tyk. George Clooney fortalte bare aldrig Matt Damon om joken – den måtte han læse om i medierne. Bukserne strammede Matt Damon trænede, men hans bukser blev alligevel strammere og strammere, og skuespilleren begyndte at undre sig.  - Til sidst læste jeg - og det gav svar på mange spørgsmål - at han havde fået syet mine bukser ind med omkring halvanden til tre millimeter omtrent hver anden dag, fortæller Matt Damon ifølge Examiner. - Og jeg sagde selvfølgelig aldrig noget til ham, hvilket han sikkert elskede endnu mere, tilføjer Matt Damon. Se Matt Damon fortælle talkshow-værten Jay Leno om joken her:  ;Fredag, 17. januar 2014
Mads Steffensen: Min hemmelige TV-last;" Mads Steffensen er i øjeblikket vært på DR-programmerne ”Kender du typen” og ""Kongerigets klogeste”, men han følger også med i, hvad der bliver vist på de andre kanaler. Blandt yndlingsprogrammerne er DR3’s ”Gift ved første blik” og TV-serien ”The West Wing”. Der er dog også en anden amerikansk serie, som har fået Mads Steffensen til at sidde klistret til skærmen – en serie, som han betegner som sin hemmelige TV-last. En kikset serie - Ja, en gang under en sabbat kom jeg til at se en sæson af ”Greys hvide verden”. Rimelig kikset serie og alligevel så jeg 20 afsnit, det går jo ikke, siger Mads Steffensen til Ekstra Bladet. Den 43-årige TV-vært tilføjer, at der også er et dansk TV3-program, som hører under hans TV-laster. - Vi ser også ”Robinson”, som er det bedste reality, vi har herhjemme og et velproduceret og stærkt koncept, fortæller Mads Steffensen til avisen. ";Fredag, 17. januar 2014
X Factor i aften: Ambulancekørsel, tårer og en meget ihærdig deltager; For tredje fredag i træk skal en stor del af befolkningen være i selskab med deltagerne med den helt specielle X Factor på DR1. Og her på BILLED-BLADET har vi endnu engang smugkigget på aftenens program. Der er stadig en del deltagere, der skal lyttes til, og i aften hopper vi frem og tilbage mellem deltagerne fra Aarhus og København. Dommerne Remee, Lina Rafn og Thomas Blachman får deres sag for og viser endnu engang, at de udgør det helt rigtige dommer-team. Deltager køres væk i ambulance Der er også ægte drama, da en af deltagerne falder om og efterfølgende bliver kørt væk i ambulance. Men tårerne får også frit løb hos en deltager, som af sine venner har fået at vide, at han synger godt. Det mener dommerne desværre ikke, og derfor må Lina Rafn træde til med kærlige, trøstende kram. Og endelig skal det vise sig, om ihærdighed betaler sig, da en af deltagerne ikke tager et nej for et nej og møder op til audition i København, til trods for at han er blevet afvist i Aarhus. Om det lykkes for den ihærdige sanger kan ses i aften på DR1 kl. 20.00. ;Fredag, 17. januar 2014
Adam Price: Jeg var irriterende som barn; De er forskellige som nat og dag, men alligevel udgør brødrene James, 54, og Adam Price, 46, et fantastisk team, når de arbejder sammen. Da de var børn, var James og Adam Price dog langt fra pot og pande. Det blev de først, da aldersforskellen på otte år ikke længere gjorde den store forskel. – Jeg kastede mig over ordene, og det var nok det, der førte til, at James og jeg begyndte at opdage hinanden som venner også. Da jeg var lille, var jeg jo ikke specielt interessant for James, siger Adam Price til ALT for damerne. Lille og irriterende - Jeg syntes til gengæld, at James var sindssygt interessant, ikke mindst alt, hvad han havde, var spændende. Der gik lige nogle år, hvor jeg var lille og irriterende, uddyber Adam. Da TV-værten og manuskriptforfatteren som ung fik en skrivemaskine, begyndte han og storebror James at skrive små historier sammen – og siden da har de ikke kunnet undvære hinanden. – Meget hurtigt opdagede vi en fælles enorm glæde ved at lave parodier. Vi syntes, det var sindssygt sjovt at kaste os over populærmusik og lave mærkelige countrynumre, som i princippet blev til vores egen mærkelige revy. Det var kun for os, forklarer Adam Price til ALT for damerne. Brødrene Price kan for tiden opleves i madprogrammet ”Price inviterer” på DR1, der bliver sendt kl. 18.00 på hverdage. ;Fredag, 17. januar 2014
Oliver Bjerrehuus forlader Big Brother; Den 30. december blev Oliver Bjerrehuus lukket inde i et aflukket hus i Skovlunde i Kanal 5-programmet ”Big Brother”. Her skulle han være husvært for 14 fremmede mennesker. Efter tre uger uden kontakt til omverdenen lakker modellens ophold mod enden, og han kan glæde sig til, at han om få dage kommer ud i friheden igen. - Det er lang tid. Jeg er ved at blive lidt bims. Jeg føler mig som en soldat, der er på vej hjem fra krig og ikke helt ved, om han kan falde til i det normale samfund igen, fortæller Oliver Bjerrehus til Ekstra Bladet i et telefoninterview fra Big Brother-huset. Missionen fuldført Hans mission i huset var at teste deltagerne på forskellige måder, og missionen er nu fuldført. Derfor kan Oliver Bjerrehuus på lørdag forlade ”Big Brother”. Den 38-årige model glæder sig til, at han igen får sin kæreste Gunnvør og sine tre børn at se. - Jeg har jo en lille familie og blandt andet en lille pige på seks måneder. Jeg er ret spændt på at se, om hun har fået tænder, om hun kravler rundt, og hvad hun ellers har lært, mens jeg har været væk, siger Oliver Bjerrehuus til Ekstra Bladet. Før han blev lukket inde i huset, fortalte Bjerrehuus ellers til BILLED-BLADET, at han skulle være væk fra sin familie i tre måneder. Men temaet i årets ”Big Brother” er sandheder og løgne, så den udtalelse viste sig altså ikke at være helt sand. ;Fredag, 17. januar 2014
Så meget fik Caroline Fleming for sin luksusvilla; Det tog mere end 21 måneder med skiftende mæglere og faldende priser, før det lykkedes Caroline Fleming at få solgt sin 261 kvadratmeter store luksusvilla i Hellerup. I december bed en køber på, og salgsprisen for palæet på den fashionable Hambros Allé i Hellerup er netop blevet tinglyst, skriver Boliga Kendte. Stort milliontab Den 38-årige eks-baronesse, der til dagligt bor i London, havde udbudt ejendommen til 20,8 millioner kroner, men fik kun 19 millioner kroner for luksusvillaen. Det betyder, at Caroline Fleming i alt har mistet 7,5 millioner kroner – hun købte nemlig pragtvillaen til 26,5 millioner kroner i 2008. Her kan du se salgsannoncen for Caroline Flemings tidligere hjem. ;Fredag, 17. januar 2014
Louise Wolff og Jacob Riising værter ved det danske MGP;" Det bliver rutinerede og velkendte ansigter, der kommer til at styre showet, når vinderen af Dansk Melodi Grand Prix 2014 skal findes i Arena Fyn 8. marts. Louise Wolff har været vært ved Dansk Melodi Grand Prix de seneste to år, mens Jacob Riising er rykket op i de voksnes rækker efter at have mestret værtsrollen ved børnenes MGP fem gange.  Nu skal Louise Wolff og Jacob Riising sammen lede seerne, publikum og kunstnerne gennem aftenen ved Dansk Melodi Grand Prix 2014. Hamrende dygtige værter - Dansk Melodi Grand Prix 2014 bliver noget helt særligt. Det er i Arena Fyn den 8. marts vi skal finde det hold, der skal forsvare de danske farver og vinde en historisk hjemmebanesejr ved Eurovision i maj. Og jeg er utrolig glad for, at det er to super charmerende og hamrende dygtige værter, der kommer til at styre slagets gang i Odense, siger DR's Underholdningsredaktør Rasmus Ladefoged. Louise Wolff stod første gang på den store Grand Prix-scene med Emil Thorup ved sin side i Gigantium i Ålborg i 2012, mens hun sidste år dannede trekløver med Sofie Lassen-Kahlke og Lise Rønne ved Melodi Grand Prix 2013 i Boxen, Herning. Lige nu er Louise Wolff i Cambodia i forbindelse med den kommende Danmarks Indsamling, som sendes på DR 1.februar. Et show, Louise Wolff også har været vært for i 2012, og så er hun også fast vært i DR's Aftenshowet. Odense er MGP-by Jacob Riising bød første gang velkommen til børnenes MGP i 2005. Siden har han været MGP-vært i 2008, 2009, 2012 og 2013. I 2008 var han desuden vært ved MGP Nordic. Ud over sin værtsrolle på en række populære børneprogrammer har han været vært på DR2-programmet ""Landeplagen"", DR's Store Juleshow og senest quiz-programmet ""Hvem var det nu vi var"" på DR1. Sidste år blev Odense udnævnt til årets MGP-by - både de voksnes og børnenes. Begge shows afholdes i Arena Fyn, hvor der er plads til ca. 4.000 tilskuere. Der er stadig billetter at få til showet den 8. marts og generalprøverne den 7. og 14. marts, mens børnenes MGP 15. marts er udsolgt. ";Fredag, 17. januar 2014
VIDEO: Emmelie de Forest synger på Københavns Hovedbanegård; Emmelie de Forest sang Melodi Grand Prix-vindersangen ”Only Teardrops” på Københavns Hovedbanegård i forbindelse med optagelser til en TDC-reklame, og hun fik også en snak med BILLED-BLADET om, hvordan det er gået efter de flotte sejre i det danske og det internationale Melodi Grand Prix. Se videoen nedenfor, hvor Emmelie de Forest fortæller om de mange rejser, sangskrivning med kæresten og nyd også den stemningsfulde optræden på den travle hovedbanegård.    ;Fredag, 17. januar 2014
Anne Hjernøe: Her skal du tage hen i Spanien;" TV- og radiovært Adam Duvå Hall og Anne Hjernøe - kendt fra ""Anne-mad"" - er to af de kendte danskere, der har tabt deres hjerter til Spanien. - Jeg var på Mallorca for første gang i sommer med min kæreste og vores lille søn, fortæller TV-værten Adam Duvå Hall. - Vi havde aldrig været der før, mest på grund af Mallorcas gamle ry med grisefester osv. Men efterhånden havde jeg hørt så meget godt fra folk, jeg deler smag med, at jeg foreslog min kæreste, at vi skulle tage derned.     Foto: PrivatAdam Duvå Hall og Sonny  Familien boede i en ombygget herregård og tog på små ture rundt omkring på øen, i et tempo, der passede til lille Sonnys sovevaner. - Det var virkelig en god ferie, og det passede perfekt til vores behov. Vi havde bestilt halvpension, så vi var sikre på, at vi ikke skulle drøne rundt og fikse aftensmad, når vores søn blev sulten om aftenen, og det fungerede rigtig godt, siger Adam Duvå Hall. - Vi kørte rundt til forskellige strande, og den bedste var helt klart Es Trenc, siger TV-værten, der også fremhæver den lille fiskerby Andratx som udflugtsmål. - Men der er masser af små, hyggelige byer, man kan opleve, og det er fedt at køre i bjergene, siger han. Også TV-værten Anne Hjernøe er begejstret for Spanien. Især Andalusien har en særlig plads i hendes hjerte, og hun er kommet der fast gennem de seneste 20 år. Hun bor som regel i den lille by Jimena de la Frontera, der ligger i bjergene. - Jeg bor som regel på Hostel el Anon (http://www.hostalanon.com/), som er ejet af en engelsk kvinde, og som består af en masse små byhuse, der er bygget sammen, siger hun. Anne Hjernøes yndlingsby i Andalusien er dog Malaga. - Der er rigtig hyggeligt og masser af stemning. De fleste turister tager hjem på deres hotel andetsteds på solkysten, så om aftenen har man byen næsten for sig selv. Byen ligger lige ved havet, og tager man østpå i byen langs stranden, har man en perlerække af gode fiskerestauranter, hvor der aldrig er nogen turister, siger hun. Har du også fået lyst til en tur til Spanien, så besøg det nye rejsesite Mad og Rejser her. Her kan du booke din næste Spaniens ferie og få mere inspiration til hoteller, oplevelser og mad. ";Fredag, 17. januar 2014
Tillykke til Michelle Obama; Om USA’s præsidentfrue har fået serveret morgenmad på sengen, vides ikke, men i hvert fald kan Michelle Obama glæde sig over, at hun på sin 50-års fødselsdag den 17. januar 2014 har det bedre end nogensinde. - Jeg har aldrig følt mig mere selvsikker og mere bevidst om, hvem jeg er som kvinde. Men jeg tænker konstant på mit eget helbred og sørger for, at jeg spiser rigtigt og dyrker motion, fortæller Michelle Obama i et interview med magasinet Parade og tilføjer: - Jeg vil gerne blive den her virkelig cool 80-90-årige! Kvindelige forbilleder Fru Obama fortæller ifølge Washington Post, at hendes forbilleder er skuespillerne Jane Fonda, 76, og Cicely Tyson, 80, samt hendes egen mor, 76-årige Marian Robinson. Det er dog nok kun sidstnævnte, der er inviteret med til den eksklusive fødselsdagsfest, som præsident Obamas hustru efter planen holder lørdag i Det Hvide Hus. Du kan læse meget mere om Michelle Obama og hendes mange roller som USA’s førstedame, stilikon, hustru og mor til to i et stort portræt i BILLED-BLADET i denne uge. ;Fredag, 17. januar 2014
Rory om frieriet til Caroline Wozniacki: Jeg svedte meget; Nytårsaften friede Rory McIlroy til Caroline Wozniacki, og nu har den irske golfspiller løftet sløret for, hvordan det var at stille det store spørgsmål til sit livs kærlighed. Det skriver Ekstra Bladet.   Hun er den rigtige pige for mig - Jeg svedte meget. Altså meget. Jeg havde en idé om, at hun ville sige ja, men du ved det jo aldrig, før det faktisk sker. Jeg havde tænkte over det i et stykke tid, og jeg spurgte Carolines forældre i midten af december, så de vidste det nogle uger, før jeg spurgte Caroline, fortalte Rory McIlroy ved et pressemøde i Abu Dhabi i forbindelse med HSBC Championship. - Det er vel et stort skridt i enhvers liv at vide, at alt i den del af min tilværelse nu er på plads. At tage sådan en beslutning, er ikke noget, jeg tager let på. Hvis du forlover dig, så har du planer om at tilbringe resten af dit liv med den person, og jeg føler afgjort, at hun er den rigtige pige for mig, tilføjede Rory McIlroy. ;Torsdag, 16. januar 2014
Lars Mikkelsen er skurk i Sherlock: Jeg kendte ikke serien;" Lars Mikkelsens medvirken i DR-serierne ”Forbrydelsen” og ”Borgen” har gjort ham til et kendt ansigt ud over Danmarks grænser. Derfor fik han tilbudt en rolle i tredje sæson af den britiske successerie ”Sherlock”, som han straks takkede ja til – selv om han ikke havde det store kendskab til serien. - Jeg kendte ikke rigtig serien, hvilket jo viste sig at være temmelig pinligt, for det er edderma'me en fed serie. De spiller fuldstændig fænomenalt, og kemien mellem de to hovedroller er så god, fortæller Lars Mikkelsen til Metroxpress. Det kloge er sexet Han kan godt lide den legende måde, historierne fortælles på i TV-serien om mester-detektiven Sherlock Holmes, fordi han mener, at det gør publikum klogere. - Dens motto kunne være: ""Intelligent er det nye sexede"". Man har set nok serier nu med en helt med sixpack, og det gør det ikke rigtig for mig mere. Det her taler til mig som intelligent publikum, forklarer Lars Mikkelsen til avisen. Lars Mikkelsen kan opleves i rollen som superskurken Charles Augustus Magnussen, når ”Sherlock” vises på DR3 søndag kl. 21.00 ";Torsdag, 16. januar 2014
Ann Eleonora Jørgensen: Jeg var tæt på at dø;" Den 48-årige skuespiller Ann Eleonora Jørgensen har haft et behov for at udleve sine drømme og udfordre sig selv, siden hun blev ramt af et anafylaktisk chok - en meget voldsom allergisk reaktion, som var ved at koste hende livet. - I en alder af bare 24 år var jeg ved at dø. En morgen vågnede jeg pludselig op med en ansigtslammelse. Lægerne gav mig en kontrastvæske i forbindelse med en scanning, og det var ved at tage livet af mig, fordi jeg fik et anafylaktisk chok, fortæller Ann Eleonora Jørgensen til ALT for damerne. Et ønske om børn - Det så ud, som om jeg havde meget kort tid tilbage af livet, og mens jeg lå der, tænkte jeg ikke ""Øv, så er der nogle roller, jeg ikke kommer til at spille"". Det var jeg fuldstændig ligeglad med. Det eneste, jeg vidste, at jeg ville være ked af, hvis jeg skulle dø nu, var, at jeg ikke havde fået børn, forklarer skuespilleren til ugebladet. Heldigvis overlevede hun det anafylaktiske chok, og senere hen gik Ann Eleonora Jørgensens drøm om en familie i opfyldelse. Ann Eleonora Jørgensen er gift med Rasmus Windfeld, som hun har sønnen Osvald, 9, sammen med, og hun er desuden mor til datteren Carla, 19, fra et tidligere ægteskab. ";Torsdag, 16. januar 2014
Thomas Vinterberg: Stor lettelse og kæmpeglæde;" Thomas Vinterberg var nervøs til det sidste, og derfor kom det som en forløsning, da ""Jagten"" torsdag eftermiddag blev nomineret til en Oscar for bedste ikke-engelsksprogede film. - Det var en stor lettelse og en kæmpeglæde. Det betyder meget for mig, at filmen rejser så langt i verden, og at historien også rører folk i andre lande, siger Thomas Vinterberg. Vinterberg roser Mads Mikkelsen Den danske stjerneinstruktør tilskriver Mads Mikkelsen en stor del af æren for, at ""Jagten"" slap gennem nåleøjet. - Mads Mikkelsen er den film, og filmen er Mads Mikkelsen, siger Vinterberg om sin hovedrolleindehaver, som spiller en pædofili-mistænkt pædagog. - Det har helt klart haft betydning for nomineringen, at Mads er en kendt stjerne i USA, hvor de kender ham fra TV-serien ""Hannibal"", tilføjer Thomas Vinterberg.   ";Torsdag, 16. januar 2014
Peter Aalbæk Jensen er jublende lykkelig for Oscar-nominering; Peter Aalbæk Jensen fra Zentropa er særdeles glad denne torsdag eftermiddag, hvor det er blevet offentliggjort, at filmen ”Jagten”, som Zentropa står bag, er nomineret til en Oscar i kategorien ”Bedste ikke-engelsksprogede film”. - Nu bør dronningen overveje at give mig en elefantorden – Mærsk McKinney Møller fik én, og nu synes jeg også, at én af dansk films største støtter har fortjent at få én, siger Peter Aalbæk Jensen, som for fjerde gang har prøvet at få en af sine film nomineret til en Oscar. - Det er ligesom sex – det bliver bare bedre, når man har prøvet det nogle gange, tilføjer Peter Aalbæk Jensen. ”Jagten” er dog ikke den eneste danske film, der er med i kampen om den prestigefulde statuette - dokumentarfilmen ”The Act Of Killing” og kortfilmen ”Helium” er også nominerede til en Oscar. Oscar-uddelingen finder sted 2. marts i Hollywood. ;Torsdag, 16. januar 2014
VIDEO: Se de kendte kokkerere i en ny omgang Masterchef;" Det er nu femte gang, at TV3 kan præsentere et nyt kuld af håbefulde amatørkokke i den populære ""Masterchef""-konkurrence, og forleden fik pressen en forsmag på, hvad der er i vente i den kommende sæson. Blandt de entusiastiske kendisser er blandt andre danseren og skuespilleren Silas Holst og politikeren Karen Ellemann. Silas har aldrig været en ørn i et køkken, og blandt andet derfor er det en ekstra stor udfordring for den danseglade amatørkok at medvirke i programmet. Karen Ellemann er vandt til at lave mad. Men også for hende har ordet ”tidspres” fået en helt ny betydning. Se de to amatørkokke i videoen nedenfor og hør dem blandt andet fortælle, hvorfor man bør følge med i ""Masterchef"" 2014. Af andre medvirkende i ""Masterchef"" kan nævnes: Designeren Benedikte Utzon, skuespiller og musiker Karl Bille, Pusle Helmuth, balletchef Peter Bo Bendixen og Brian Laudrups datter, Rasmine. Der er premiere på den nye sæson af ""Masterchef"" på TV3 mandag 27. januar.  ";Torsdag, 16. januar 2014
Lykkes Jagtens jagt på en Oscar-nominering?; For få dage siden måtte Thomas Vinterberg gå tomhændet fra Golden Globe-prisuddelingen i Los Angeles, hvor hans film ”Jagten” var nomineret i kategorien ”Bedste udenlandske film”. I dag kan man så krydse fingre for, at ”Jagten” kommer med i opløbet om en anden statuette, når det her til eftermiddag afsløres, hvilke film der er nomineret til den prestigefulde Oscar-uddeling, der finder sted den 2. marts i Hollywood. Stor chance for nominering Her menes Thomas Vinterbergs ”Jagten” at have gode chancer for at blive nomineret i kategorien ”Bedste udenlandske film”. Det fortæller Jacob Wendt Jensen, der er formand for Danske Filmkritikere, til Metroxpress. - Filmen kunne for så vidt godt foregå i en lille by i USA, og der er noget arketypisk over fortællingen. Derfor mener jeg, at den har en rigtig stor chance for at blive nomineret. Desuden er Mads Mikkelsen (der spiller Lucas i filmen, red.) blevet lidt af en stjerne i USA, og det betyder også noget, at der er en kendthedsfaktor. Samtidig er hans præstation fantastisk, siger Jacob Wendt Jensen, der også roser Thomas Vinterbergs evner som instruktør. ;Torsdag, 16. januar 2014
Ulrich Thomsen filmede med Johnny Depp; Mens mange skuespillere sikkert drømmer om at komme til at arbejde side om side med Hollywood-stjernen Johnny Depp, så er drømmen gået i opfyldelse for danske Ulrich Thomsen. Den 50-årige skuespiller landede nemlig en rolle i den engelsk-amerikanske komedie-thriller ”Mortdecai”, hvor den jævnaldrende Johnny Depp har hovedrollen.   Kunne ikke sige nej - Jeg spiller en russer i filmen. Det er ikke så meget, jeg er med i den, men jeg kunne ikke sige nej til at spille sammen med Johnny Depp, fortæller Ulrich Thomsen til BT.   Optagelserne til den kommende film fandt sted i London sidste år, og Danmarks internationale stjerne har efterfølgende holdt kortene tæt ind til kroppen. Ulrich Thomsen er for tiden i Danmark for at indspille Susanne Biers næste film ”En chance til”, som forventes at få dansk premiere til efteråret. ;Torsdag, 16. januar 2014
Trine Dyrholm skal uddele fornemme bjørne i Berlin; Sidste år var instruktøren Susanne Bier en del af juryen ved den tyske filmfestival Berlinalen, og i år bliver Danmark repræsenteret af den danske skuespillerstjerne Trine Dyrholm. Hun er i øjeblikket aktuel i DR-serien ”Arvingerne”, og hun har medvirket i tyske film som ”3096 dage” og ”Bungalow”. Som en del af den internationale jury skal Trine Dyrholm uddele festivalens prestigefyldte Guld- og Sølvbjørne, skriver filmmagasinet Ekko. Stjernefyldt jury Skuespilleren får blandt andet selskab af den østrigske Tarantino-skuespiller Christoph Waltz og amerikanske Greta Gerwig, som i år fik en Golden Globe-nominering for sin præstation i biograffilmen ”Frances Ha”. Det vides endnu ikke, om danske film eller skuespillere bliver nomineret til priser i år, men i 2012 vandt ”En kongelig affære” en Sølvbjørn for bedste manuskript, og skuespilleren Mikkel Boe Følsgaard fik en pris som bedste skuespiller for sin rolle som kong Christian VII i filmen. Juryen skal uddele én bjørn af guld og syv bjørne af sølv, når Berlinalen for 64. gang løber af stablen fra den 6. til den 16. februar 2014. ;Onsdag, 15. januar 2014
Pamela Anderson har giftet sig med eksmanden; I 2007 søgte Pamela Anderson om skilsmisse fra filmproduceren Rick Salomon efter bare to måneders ægteskab. Sidste år genfandt de så kærligheden, og nu har de giftet sig igen. Det afslørede den 46-årige skuespiller i weekenden, da hun var til vennen Sean Penns ”Hjælp Haiti”-gallafest i Los Angeles. Her fremviste hun nemlig en stor diamantring på fingeren. Familien er glad - Vi er meget lykkelige. Vores familier er meget glade, og det er alt, der betyder noget, udtaler Pamela Anderson ifølge Daily Mail. Den tidligere ”Baywatch”-stjerne og mor til to har tre forliste ægteskaber i bagagen, men måske er fjerde gang lykkens gang.  ;Onsdag, 15. januar 2014
Planlægger Johnny Depp bryllup?; Rygterne spirer om en forlovelse mellem Johnny Depp og Amber Heard, efter at Hollywood-stjernens 23 år yngre skuespillerkæreste er blevet spottet med en glimtende ring på fingeren. Amber Heard forsøgte angiveligt at skjule sin venstre hånd, da en paparazzi-fotograf så hende forlade en restaurant i Los Angeles mandag aften. Det lykkedes dog alligevel at få et billede af diamantringen, skriver E! Online. Fra Paradis til yngre pige 50-årige Johnny Depp og 27-årige Amber Heard sprang officielt ud som et par i april 2013, hvor de gik rundt hånd i hånd til en Rolling Stones-koncert. På det tidspunkt havde de dog været kærester i flere måneder uden for mediernes søgelys. Det var i sommeren 2012, at Johnny Depp forlod sin hustru gennem 14 år, Vanessa Paradis, som han har datteren Lily Rose, 14, og sønnen Jack, 11, sammen med. Nu kunne det tyde på, at der måske er endnu et bryllup på vej for ”Pirates of the Caribbean”-skuespilleren. ;Onsdag, 15. januar 2014
Per Pallesen efter ildebefindende: Jeg har det fremragende; Per Pallesen fik det dårligt, da han i sidste weekend var til stor 60-års fødselsdagsfest på Bistro Boheme i København. Skuespilleren faldt om for øjnene af så prominente gæster som blandt andre kronprinsparret, prins Joachim og prinsesse Marie, skriver Her & Nu. - Jeg fik simpelthen et ildebefindende. Jeg har lige fået et nyt højre knæ og var samme dag stoppet med at tage min medicin. Til festen stod vi op i lang tid, og der var utroligt varmt i lokalet, og så fik jeg det skidt. Mere er der ikke i det, siger Per Pallesen til BILLED-BLADET. Per Pallesen, der var til fødselsdag hos Anne Kjølbye, gift med formanden for Mærsks bestyrelse, Michael Pram Rasmussen, blev rutinemæssigt kørt i ambulance til hospitalet. - Jeg fik et tjek-up, og alt var godt. Jeg har det aldeles fremragende, fastslår den 71-årige aktive skuespiller. ;Onsdag, 15. januar 2014
Badehotellet-skuespillere svarer igen på kritik;" ""Det ligner en omgang amatørteater"", ""Der er for mange klichéer, og ""Den er klodset og udramatisk"". Sådan lyder de foreløbige anmeldelser fra BT og Ekstra Bladet af TV 2-serien ”Badehotellet”. På trods af kritikken så flokkes danskerne til TV-skærmene, når ”Badehotellet” bliver sendt. - Vi er i den lette ende, og den folkelige stil får fat i danskerne. Men det er da mærkværdigt, at seertallene er så høje, når anmelderne ikke er begejstrede. Det er jo også set før, at anmelderne tager fejl. Og så undgår vi da, at der bliver sendt reality i fjernsynet, siger skuespiller Bodil Jørgensen, der spiller Molly Andersen i ""Badehotellet"",  til BT. Taler som i 1920'erne Skuespillerens kollega Ole Thestrup, der spiller hendes mand i serien, er enig i, at man ikke altid skal lægge for meget vægt på anmeldelserne. - Anmelderne var heller ikke begejstret for de første afsnit af ”Borgen”. Vi er blevet kritiseret for at tale amatøragtigt og opstillet. Men vi forsøger jo at fange en måde at tale på, som man gjorde i 1920’erne, siger Ole Thestrup til BT. Seernes dom over Badehotellet I sidste ende er det heller ikke anmeldelserne, men TV-seernes dom der tæller mest, og over 1,6 millioner danskere fulgte med i mandagens afsnit af TV 2-serien. En afstemning blandt BT’s læsere, der er bragt i avisen i dag og er baseret på 6.290 stemmer, viser da også, at de ikke er helt enige med anmelderne. Her svarer 74 procent nemlig, at de nyder at se ”Badehotellet”. ";Onsdag, 15. januar 2014
Casper Christensen har talt ud med Mascha Vang om volds-vits; Natten til søndag blev Mascha Vang overfaldet på Casper Christensens natklub Sunday Club i København. Få dage efter blev der lagt et fotomanipuleret billede af en forslået Mascha Vang op på komikerens satire-hjemmeside FunnyHaha. Sammen med billedet fulgte teksten ”At få tæsk er ligesom at træne – man er mest øm på tredjedagen”. Det fotomanipulerede billede var lavet som en joke af Casper Christensens ansatte. Joken er ikke sjov Komikeren selv befinder sig i øjeblikket i Los Angeles, og han fastslår, at han ikke havde noget med billedet at gøre. - Joken er ikke sjov, så den er fjernet. Jeg har lige snakket med Mascha. Alt er godt mellem os, skriver Casper Christensen i en sms til BT og tilføjer: - Når det er sagt, synes jeg, det er vigtigere, at vi alle fokuserer på, hvordan vi undgår vold i nattelivet. ;Onsdag, 15. januar 2014
Paul Potts: Altid skønt at være i Danmark;" - Det er skønt at være i Danmark, sagde Paul Potts, der onsdag aften var i Imperial Biografen i København for at overvære premieren på filmen ""One Chance"", der omhandler hans liv og hans kamp for at komme til at leve af det, han elsker allermest - nemlig at synge opera. Ved sin side havde Paul Potts sin kone Julie-Ann, som han er sammen med på trettende år, og som også var den, der i 2007 opfordrede ham til at forsøge sig i talentkonkurrencen ”Britain's Got Talent”. Paul Potts vandt konkurrencen og blev verdensberømt. Gav sig god tid til sine fans Masser af fans var mødt op til premieren på ”One Chance”, som også er navnet på Paul Potts første single, der røg ind som nr. 1 i 13 lande verden over. Og der var ingen skuffede fans blandt de fremmødte. Hovedpersonen tog sig nemlig vældig god tid til at hilse på, skrive autografer og få taget billeder med sine fans.   - Jeg har besøgt 17 byer i Danmark over de sidste to år. Det er altid skønt at komme her, sagde Paul Potts, der blev klappet ud efter filmen til stående bifald fra et begejstret publikum.     ";Onsdag, 15. januar 2014
Brødrene Olsen udelukket fra radiostation; Da Brødrene Olsen i efteråret udkom med deres nye album ”Brother to Brother”, tog de ud på en af landets største musikkanaler, DR's P4, for at præsentere sangene. Her fik Jørgen og Niels Olsen dog den nedslående besked, at P4 ikke længere vil spille deres sange. - Jeg kan forstå, at P3 ikke spiller vores musik. Det er jo kanalen for de helt unge, men P4 burde jo netop være den kanal, der spiller vores musik, siger Jørgen Olsen til BT. Sangduoen forvist til P5 Sangduoen bliver nu forvist til den digitale DAB-kanal P5, som spiller folkemusik, dansktopsange og schlagere, men som ikke kan modtages på en almindelig FM-modtager. I stedet kan man høre P5 på DAB-radio eller på internettet. Jørgen Olsen er vred over, at den musik-kultur han gennem årene har kæmpet for at få ind i radioen, nu bliver skrottet af radiokanalen.   - P4 eller DR for den sags skyld spiller stort set aldrig musik fra 60’erne og 70’erne. Og det er ganske enkelt et rystende svigt af deres public service-forpligtigelse, mener Jørgen Olsen. De unge frem for de gamle En af de fast radioværter på P4, Alex Nyborg Madsen, kan godt forstå, at Brødrene Olsen føler sig svigtet, men der er ikke noget at gøre. - Jeg forstår godt følelsen, for der er selvfølgelig ingen af os, der kan lide at blive valgt fra. Men man kan sige, at det er sådan en ting, der sker. Der kommer nogle unge mennesker og sparker os gamle ud, siger Alex Nyborg Madsen til BT. Lars Daneskov, redaktør på P4, fortæller til BT, at Brødrene Olsen faktisk har stor succes på P5: -P5 kører også på nettet. Der er masser af muligheder for at høre digitalradio. Det har folk fundet ud af. Jeg synes, at P5's lyttertal på 250.000 ugentligt slår en pæl igennem, at det er en fjern kanal. Og Brødrene Olsen er det mest spillede navn på P5 lige nu, siger Lars Daneskov til avisen. Hvad synes du om den beslutning, P4 har truffet? - Deltag i debatten på vore Facebook - klik her!   ;Onsdag, 15. januar 2014
Tina Lund fejrer fødselsdag i Dubai;" Springrytten Tina Lund har i dag fejret sin 33 års fødselsdag i Dubai, hvor hun bor med sin mand, Allan Nielsen, og deres lille søn, Louis. Allan Nielsens yngste datter, Nana, fra ægteskabet med Rikkemai, er også flyttet med til Dubai, hvor Tina Lund har stor succes med at optimere sin karriere. Tina Lund rider masser af stævner og har vunder mange præmier allerede. Så hun har en travl hverdag i Dubai, men på Facebook kan man se, at den travle rytter alligevel får tid til at fejre sin fødselsdag. Hun skriver, at hun nyder at fejre dagen med sin søn – og det vælter da også ind med tillykker til den populære rytter. Tina Lund og Allan Nielsen har ikke bestemt, hvor længe de bliver boende i Dubai. Foreløbig bliver de i hvert fald til maj og tager så situationen op til overvejelse. Tina Lund er ind mellem hjemme i Danmark - blandt andet var hun til ""Vild med dans"" som publikum i efteråret. Og hvem ved - måske dukker hun op til modeugen, der starter i slutningen af januar.     ";Tirsdag, 14. januar 2014
David Beckham forkæler datter med million-gave; Familien Beckham er netop flyttet ind i en ny villa i London, og det gav far David den ide, at hans lille øjesten, toårige Harper, naturligvis skulle have sin egen indflyttergave. Det var ikke bare en blød bamse, men et to meter højt maleri, der er formet som et hjerte og har titlen ”Fars pige”. Kunstværket af Damien Hirst koster omkring 5,5 millioner danske kroner, er pink og pyntet med sommerfugle. Beckhams nye hjem Den store sum penge er dog kun et greb i lommen på 38-årige David Beckham, da han og hustruen Victoria Beckham angiveligt tjener 900.000 kroner om dagen. Det er penge nok til, at det celebre par kunne købe deres nye hjem i West London til omkring 280 millioner kroner – uden at optage lån, skriver Daily Mail.  ;Tirsdag, 14. januar 2014
Se Petra i Menneskeforsøg stille op til grænseoverskridende forsøg; I aften kl. 21 kan du se Petra Nagel udsætte sig selv for de underligste forsøg i programmet ”Menneskeforsøg”. Petra Nagel er en af værterne i programmet, hvor de indgår i forskellige forsøg, der gerne skulle få seerne til både at grine og samtidig lære noget. -I et af forsøgene skal vi skal prøve at leve som planter. Nogle har en teori om, at vi fødes rene for derefter at ødelægge vores kroppe med alt det, vi fylder i dem. Derfor prøver vi i 24 timer at leve som planter. Det vil sige, vi skal faste i 24 timer og stå med fødderne nede i jorden, mens der er sol – men jeg kan dog tage hjem og sove, fortæller Petra Nagel til BILLED-BLADET. Det værste forsøg, Petra har været med i er dog et forsøg med at undersøges kroppens affald. -DET var meget grænseoverskridende. Der skulle vi jo have undersøgt vores afføring. Jeg er en meget feminin pige, så det var langt over mine grænser. Petra er tidligere kæreste og nu rigtig god ven med Joakim Ingerversen. -Han er min diametrale modsætning. Han kaster sig bare ud i tingene – uden at tænke på, om han kommer til skade. Vi var kærester første gang, da Joakim var 21 (Joakim er i dag 26, red.)  I dag er vi bare rigtig gode venner, og jeg er lidt misundelig på ham, fordi han er så frygtløs. Jeg er mere forsigtigt, mener Petra Nagel, selvom hun ret frygtløst kaster sig ud i mærkelig ting i ”Menneskeforsøg”.        ;Tirsdag, 14. januar 2014
Mascha Vang efter overfald: Tog væk med datteren; Mascha Vang har stærke smerter i ansigtet, efter hun og veninden Kira Eggers lørdag nat blev overfaldet på Casper Christensens natklub Sunday i det indre København.   - Min kæbe har fået det værre. Den gør rigtig ondt, og jeg er virkelig chokeret. Det er meget ubehageligt, skræmmende og ekstremt overvældende, fortæller Mascha Vang til BT. Den forslåede blogger er ikke kun påvirket fysisk, men også psykisk. Det fik hende umiddelbart efter overfaldet til at tage væk sin lejlighed fra byen sammen med sin etårige datter Hollie Nolia. - Hun er alt for lille til at forstå det. Heldigvis, siger Mascha Vang til BT. Mandag mødte hun op hos Københavns Politi for at afgive forklaring. Her fik hun at vide, at de forventer at kunne anholde overfaldsmanden i løbet af nogle dage.   Ifølge Casper Christensen er der videoovervågning på natklubben, som vil kunne kaste lys over, hvad der egentligt skete den nat, skriver avisen. ;Tirsdag, 14. januar 2014
De gamle X Factor-dommere stjæler seerne; Da ”X Factor” løb over skærmen for første gang i 2008, var det med Remee, Lina Rafn og Thomas Blachman ved dommerbordet. Siden da har der været en del udskiftning på stolerækken, men i år er den stærke trio tilbage. Det er ikke gået ubemærket hen i de danske hjem. Seertallene viser, at det første program af ”X Factor” i 2014 sugede imponerende 1.661.000 seere til sig. Det høje seertal gør programmets sæsonstart til det næstmest sete i ”X factors” syvårige historie, skriver Ekstra Bladet. Flere seere end sidste år I fredags blev det andet program sendt, og her zappede endnu flere seere over på DR1-programmet – i alt 1.708.000 seere. Tallene for de første to sangprogrammer er højere end finalen i ”X Factor” i 2013, hvor 1.616.000 seere fulgte Chrestens sejr på live-TV. Det kunne derfor tyde på, at den originale dommertrio netop er, hvad de mange ”X Factor”-fans har savnet. ;Tirsdag, 14. januar 2014
Mærsk-grunde solgt for kæmpe formue; En opgørelse fra Boliga.dk viser, at salget af skibsrederens grunde i Mosehøjkvarteret i Charlottenlund nord for København har indbragt boet 52,5 millioner kroner, som er fordelt på indtægterne fra syv grunde rundt om Mærsks privatbolig. Den største enkeltstående handel fandt sted december 2012, hvor juvelen i samlingen af grunde, et park-lignende område med store træer og en skrånende plæne, der breder sig over knap 8.400 kvadratmeter, blev afsat for 15 mio. kr. De øvrige grunde er solgt for mellem 5,5 og 7 millioner kroner. Mærsk Mc-Kinneys Domicil stadig til salg Mærsk Mc-Kinney Møllers privatbolig, en 635 kvadratmeter stor villa i ét plan, mangler til gengæld stadig at blive afsat.  Mægleren bag salget af grundene og privatboligen, Ivan Eltoft Nielsen, bekræfter over for Boliga, at huset stadig er til salg, men ønsker ellers ikke at kommentere sagen yderligere. Mærsk-familien er kendt for at værne om privatlivet, og den afdøde skibsreders domicil er da også udbudt som et såkaldt skuffesalg, hvilket vil sige, at boligen ikke er at finde på ejendomsmæglerens hjemmeside, men kan besigtiges ved henvendelse til mægleren. Ingen dørtrin Når boet får solgt huset på Mosehøjvej 4c, bliver der ganske givet et pænt beløb til deling blandt arvingerne. Den seneste offentlige vurdering lyder på 29,5 mio. kr., og for pengene får man blandt andet adgang til ni værelser, tre badeværelser, et stort køkken, en vinkælder og en indendørs swimmingpool. Noget usædvanligt er der ikke dørtrin mellem nogen af rummene. Det skyldes, at Mærsk Mc-Kinney Møllers hustru, Emma, sad i kørestol og derfor skulle have fri bevægefrihed i boligen. Udover privatboligen er der stadig fire Mærsk-grunde til salg i Rungsted.  Se billeder af Mærsks tidligere grunde og privatbolig her... Se de usolgte grunde i Rungsted her...  ;Tirsdag, 14. januar 2014
Sarah Zobel og Burhan G – så lækkert bor de; Burhan G og Sarah Zobel Kølpin har i fem måneder kunnet stå op til en udsigt over Sankt Jørgens Sø i København, men det er snart slut. Parret har nemlig besluttet sig for at sælge herskabslejligheden. Ifølge SE og HØR har sangeren og psykologen sat deres fælles hjem til salg for ikke mindre end 6.995.000 kroner hos ejendomsmægleren Jan Fog. Det er en halv million mere, end de gav for den 269 kvadratmeter store lejlighed, der ligger ved siden af Det Ny Teater i København. Vil ikke genere naboerne Ugebladet har ikke fået nogen kommentar fra kendisparret, men Jan Fog har et bud på, hvorfor de flytter fra lejligheden. - Burhan er bange for at genere naboerne, når han laver musik i lejligheden. Der er ikke specielt lydt i ejendommen, men han føler sig alligevel hæmmet, når han udfolder sin musik. Derfor er lejligheden sat til salg, forklarer ejendomsmægleren til SE og HØR.  Her kan du se billeder fra herskabslejligheden på Jan Fogs hjemmeside.   ;Tirsdag, 14. januar 2014
Rosalinde Mynster fra Badehotellet: Jeg kan ikke tale vestjysk; 23-årige Rosalinde Mynster er vokset op i København, så derfor var det lidt af en prøvelse for hende, da hun skulle indtage rollen som den jyske stuepige Fie i TV 2-serien ”Badehotellet”.   - Jeg kan ikke tale vestjysk, så det handlede om at finde en tone, der gør, at man tror på, at Fie er fra landet. Og så gik jeg meget op i at få hendes bevægelser på plads. Jeg er ret klodset, men skulle virke effektiv. En stuepige er jo sindssyg praktisk, siger Rosalinde Mynster til BILLED-BLADET. Skulle lære at plukke høns Den unge skuespiller forberedte sig til rollen i Badehotellet ved, sammen med de øvrige tjenestefolk, at tage på ”food camp” på landbrugsmuseet i Gl. Estrup, hvor de plukkede høns og lavede medisterpølse. – 10 frivillige, ældre damer satte os i sving ved brændekomfuret, og de var strikse! Vi piger blev fuldstændig stressede og løb rundt af skræk for, at maden brændte på. Men det var fedt at prøve, forklarer hun. Klik her for at se alle vores artikler om Badehotellet! Rosalinde Mynster er datter af skuespillerne Karen-Lise Mynster og Søren Spanning, og hun er kæreste med den 18 år ældre filminstruktør Nikolaj Arcel, som hun bor sammen med i Los Angeles. ;Mandag, 13. januar 2014
Claus Meyer om sin barndom: Min mor drak hver dag; Da Claus Meyer var barn, havde hans forældre så travlt med deres liv, at han tilbragte adskillige timer sammen med sin mormor. Hun gav Claus Meyer al den kærlighed, som TV-kokken ikke fik i hjemmet, hvor moderen udviklede et alkoholmisbrug på grund af problemer i ægteskabet. - Da jeg var 13 år, blev mine forældre skilt, og jeg blev boende hos min mor, som begyndte at drikke, eller også drak hun allerede forinden, hun var i hvert fald ulykkelig, fortæller Claus Meyer til ALT for damerne. Måtte klare sig selv Omkring det tidspunkt, hvor hans forældre blev skilt, døde Claus Meyers elskede mormor. Det betød, at han ikke længere havde hende at støtte sig til, og han måtte lære at klare sig selv. - Jeg kunne ikke regne med min mor, der var fuld hver dag fra omkring kl. 14. Jeg blev nødt til at blive god til at fungere sammen med andre mennesker i forskellige sociale sammenhænge. Jeg havde ikke råd til at miste mere, siger Claus Meyer til ugebladet. Den 50-årige gastronom og iværksætter er i øjeblikket aktuel med åbningen af jazzklubben The Standard i København, et bageri på Amagerbrogade og Meyers i Lyngby. ;Mandag, 13. januar 2014
Vild med dans-værten Sarah Grünewald skal giftes; ”Vild med dans”-værten Sarah Grünewald skal giftes. Sammen med kæresten Rasmus Backhaus er Sarah Grünewald på ferie i Thailand, og det er her, Rasmus Backhaus har friet. - Rasmus friede på en øde strand. Vi ved endnu ikke, hvornår brylluppet skal finde sted, siger en lykkelig Sarah Grünewald til BILLED-BLADET. Sarah Grünewald og Rasmus Backhaus har været kærester siden april 2013. ;Mandag, 13. januar 2014
Tamra Rosanes: Sådan forkæler jeg mig selv; 62-årige Tamra Rosanes bruger en tredjedel af året på at optræde rundt om i landet. Når hun er hjemme i sin lejlighed, forkæler hun derfor sig selv på en helt speciel måde. - Friske blomster pynter og giver liv, så jeg prioriterer dem højt. Jeg bruger nok 200 kroner om ugen på blomster, for de gør mig glad og giver virkelig noget til mit hjem, siger Tamra Rosanes til Politiken. Bor ofte på hotel - Måske betyder det ekstra meget, fordi mit arbejde gør det umuligt at have en husholdning som i en normal familie. Ofte bor jeg på hotel eller kommer meget sent hjem, og kun sjældent har jeg så mange dage i træk, at det kan betale sig at købe stort ind, uddyber Tamra Rosanes. I dag, mandag den 13. januar, er Tamra Rosanes udkommet med sit nye album ”Rockabilly Heart”, hvor hun forener sine musikalske kræfter med Carsten Olsen, også kendt som Den Skaldede Kok, og pianisten Morten Wittrock. ;Mandag, 13. januar 2014
Claes Bang truede som barn sin farmor med en kniv; Skuespilleren Claes Bang havde også som lille sans for dramatik, og han fortæller i et interview til Søndagsavisen, om dengang han truede sig til at komme ud at lege. Spørgsmålet lyder ”Hvad er det mest rock'n'roll-agtige, du har gjort?”, og til det svarer Claes Bang: - Da jeg var fem år, truede jeg min farmor med en brødkniv, fordi jeg ikke måtte komme ud at lege. Mens jeg truede hende, tog jeg min jakke på, bakkede ud ad hoveddøren, smed kniven på gulvet, lukkede døren og gik ud og legede dåseskjul. Siden da var der ikke så meget bøvl med hende. Overnaturlig oplevelse i hjemmet 46-årige Claes Bang, der er gift med Lis Kasper Bang, fortæller også om sine erfaringer med overnaturlige oplevelser i interviewet med Søndagsavisen: - Jeg bor med min kone i hendes barndomshjem, og min kones far døde på vores badeværelse, og han går stadig rundt i lejligheden. Ikke på nogen ubehagelig måde, det er faktisk ret hyggeligt, som om han bare lige vil tjekke, at alting er i orden.     ;Mandag, 13. januar 2014
Carsten Bjørnlund fra Arvingerne: Intet skal skille min familie ad;" 40-årige Carsten Bjørnlund spiller den hævngerrige og indebrændte Frederik i ”Arvingerne” på DR1, som kæmper mod sine tre søskende for at arve barndomshjemmet efter deres mors død. Det er en situation, som er meget fremmed for skuespilleren i det virkelige liv. Han er ud af en søskendeflok på tre, og han er sikker på, at der aldrig vil opstå arvestridigheder imellem dem. Har et godt forhold - Jeg har selv to brødre, og jeg kan sige, at jeg føler mig meget overbevist om, at vi ikke kommer til at havne i en situation som i ”Arvingerne”, fortæller Carsten Bjørnlund til BT og tilføjer: - For det første har vi ikke så meget at arve, for det andet har vi et virkelig godt forhold indbyrdes, og vi har på forhånd talt om, at det under ingen omstændigheder skal komme til at skille os ad. Som at bestige et bjerg Rollen som Frederik er Carsten Bjørnlunds hidtil største TV-hovedrolle, og han erkender, at det har været en stor udfordring at medvirke i dramaserien. - Der har været scener undervejs, som har været som at skulle bestige et bjerg. Der har virkelig været nogle svære bjergetaper undervejs, forklarer skuespilleren til BT. ""Arvingerne"" bliver sendt hver søndag kl. 20.00 på DR1. ";Mandag, 13. januar 2014
Mads Mikkelsen og Thomas Vinterberg måtte gå tomhændede hjem; I nat dansk tid blev de prestigefyldte Golden Globe-priser uddelt i Los Angeles, og Thomas Vinterbergs film ”Jagten” var nomineret i kategorien ”Bedste udenlandske film”. Den succesfulde danske filminstruktør måtte desværre se sig slået af den italienske film ”The Great Beauty”, der løb med prisen. Fik pris ved Palm Springs Filmfestival Thomas Vinterberg havde tidligere på dagen, inden prisuddelingen gik i gang, i et interview til Ekstra Bladet, givet sit bud på, hvorfor ”Jagten” eventuelt ikke fik en Golden Globe: - Der findes jo en fransk film, som hedder ”Adeles Liv”. Jeg er sikker på, den er god. Den kunne være årsagen til, at vi ikke vinder, sagde Thomas Vinterberg til avisen. Dog bød weekenden alligevel på en anerkendelse til ”Jagten” – Mads Mikkelsen, der spiller rollen som Lucas i filmen, vandt nemlig en pris for bedste hovedrolle i udenlandske film ved Palm Springs Filmfestival, skriver Ekstra Bladet. En chance for en Oscarnominering Mads Mikkelsen var i øvrigt med til Golden Globe-prisuddelingen sammen med Thomas Vinterberg: - Vi bliver Mads, mig og vores koner. Flere billetter fik vi ikke, fortalte Thomas Vinterberg i weekenden til Ekstra Bladet. På torsdag offentliggøres det hvilke film, der er nomineret til en Oscar, og der spår filmanmeldere, ifølge avisen, at ”Jagten” har en chance for at blive nomineret. ;Mandag, 13. januar 2014
Remee til Chaimae: Hvor er du dejlig; I de første programmer i denne sæson af ”X Factor” har der til tider været langt mellem de musikalske snapse blandt de, der er mødt op til audition. I programmet i fredags viste det sig dog, at der blandt deltagerne også er meget talentfulde typer. En af dem er anlægsgartneren Chaimae, 24 år og fra Albertslund. Remee blev rørt Hun slog i den grad benene væk under dommerne: - Når man sidder her så mange dage, er det nogle gange det værste, at høre en ny stemme. Og så kommer der én som dig, der bare er svaret på, hvorfor det her format overhovedet eksisterer! sagde Remee blandt andet, ifølge DR, efter at have lyttet til Chaimaes version af Rihanna-hittet ”Diamonds”. - Kæft hvor er du dejlig! Tænk at kunne tilføre noget til en sang, der er så gennemsmadret, udbrød en rørt Remee, der godt kunne tænke sig at høre Chaimae synge i tre dage. Se eller gense Chaimae imponere dommerne her:      ;Søndag, 12. januar 2014
Mascha Vang og Kira Eggers slået ned i byen; Hvad der skulle have været en hyggelig bytur for veninderne Mascha Vang og Kira Eggers fik natten til søndag en særdeles ubehagelig slutning. Ved 03-tiden i nat blev de overfaldet og slået flere gange af en påtrængende mand på Sunday Club i København, og det var så voldsomt, at begge måtte en tur forbi Rigshospitalets Traumecenter bagefter. Det skriver ugebladet HER & NU. Kira Eggers lagde sig imellem Ifølge ugebladet forsøgte en påtrængende mand at afbryde en samtale, Mascha Vang førte med en anden mand, og da Mascha Vang ville puffe den påtrængende mand væk, startede balladen – han gav efter sigende Mascha Vang et knytnæveslag lige i ansigtet. Det fik veninden Kira Eggers til at lægge sig imellem, og ifølge Ekstra Bladet skriver Kira Eggers på sin Facebook-profil i dag: ”Jeg bliver nødt til at sige til alle der enten hører noget eller har set noget, eller som blot bekymrer sig, at jeg er OK efter omstændighederne. Jeg blev i går nat slået ned af en mand på Sunday - ikke én, men TO gange. Jeg skriver dette, fordi et medie har kontaktet mig i forbindelse med episoden, fordi flere vidner har meldt sig på banen. Jeg ser derfor ikke noget andet valg end at skrive, at jeg ikke tager telefonen og svarer på alle mulige spørgsmål, jeg taler ikke med pressen og jeg taler kun med dem der er mig tættest. Jeg er blevet udskrevet fra traumecenteret og jeg var og er fuldstændig klar i hovedet og har et klart billede af, hvad der skete. Der er et sted i helvede for de mænd der slår på kvinder.” Mascha Vang: Jeg er meget ked af det Til HER og NU fortæller Kira Eggers om nattens overfald: - Det var voldsomt at overvære Mascha blive overfaldet på den måde. Jeg havde ikke drukket, og jeg reagerede derfor ret hurtigt. Rent instinktivt gik jeg hen til ham og spurgte ham, hvad han lavede. Så blev jeg banket ned to gange. Veninden Mascha Vang bekræfter også over for ugebladet, at de blev overfaldet i nat: - Jeg er blå og hævet i hele hovedet. Jeg har rigtig mange smerter og jeg er dybt rystet og meget ked af det, siger Mascha Vang til HER&NU. Politiet har gennemgået videoovervågningen John Dyhrberg, central efterforskningsleder ved Københavns Politis Station City, fortæller søndag eftermiddag til Ekstra Bladet: - Jeg kan bekræfte, at der har været en hændelse på Sunday Club i København. Vi har fået en anmeldelse om vold mod de to personer, som du omtaler der (Mascha Vang og Kira Eggers, red.). Vi fik anmeldelsen klokken 02:37, og vi sendte en vogn ud. Men der var ikke nogen gerningsmand til stede, da vi ankom derude.   - Vi kender ikke pt. til gerningsmanden, men jeg vil heller ikke udtale mig om mere i den her sag. Vi foretog en normal sagsbehandling på gerningsstedet. Vi afhørte en række vidner og gennemgik videoovervågningen. Der er tale om en helt almindelig voldssag, forskellen er her, at det involverer to kendte piger, uddyber John Dyhrberg over for Ekstra Bladet.     ;Søndag, 12. januar 2014
Far til fire-Carla: Farvel til skuespillet;" I ”Far til fire”-filmene fra 2005 til 2012 spiller Carla Mickelborg, 25 år, rollen som Søs, og selv om hun således har en del erfaring som skuespiller, er det nu ikke den vej, hun ønsker at gå. Det fortæller hun til SE og HØR. - Jeg søgte ind på skuespillerskolen, da jeg var 18 år, og blev afvist. Da jeg ringede og spurgte, hvorfor jeg ikke var kommet ind, sagde hun: ""Håndboldspillere, de griber bare bolden uden at tænke over det. De har en kropsbevidsthed, som du aldrig kommer til at få."". Det var en ret nedslående kommentar, fortæller Carla Mickelborg til bladet. Fik råd af Pelle Hvenegaard I stedet for har Carla Mickelborg en anden plan for karrieren: - Jeg studerer TV- medietilrettelæggelse på den journalistiske mediehøjskole i Emdrup, og det er så fedt, og jeg elsker det. Jeg fandt ud af efter noget coaching, jeg havde fået, at det der med at være skuespiller, det er meget sjovt, men jeg er bare så glad for at være mig selv, at jeg ikke gider at bruge hele mit liv på at spille nogle andre, og så fik jeg faktisk en snak med Pelle Hvenegaard, som sagde til mig, at han syntes, jeg skulle få en uddannelse. Så det gik jeg i gang med, siger hun til SE og HØR.       ";Søndag, 12. januar 2014
Eva Jørgensen: Vi talte ikke om dødshjælp;" I de seneste uger har man i flere medier kunnet læse historien om den 53-årige Jane Hoffmann, der led af nervesygdommen ALS, og som i torsdags valgte at tage livet af sig på en klinik i Schweiz, hvor såkaldt aktiv dødshjælp er tilladt. ALS er en uhelbredelig sygdom, der angriber nerveceller og medfører, at kroppens funktioner gradvist bliver lammet. Jane Hoffmanns historie har igen fået debatten om aktiv dødshjælp til at blusse op i Danmark. TV-vært Eva Jørgensens mand, Steffen V. Knudsen, som døde i 2006, led også af ALS. Nu fortæller Eva Jørgensen til BT, at parret ikke talte om dødshjælp. - Det var slet ikke i vores hoveder, fordi Steffen levede rigtig meget i nuet og levede for at være sammen med sine to små drenge, sin kone og sine venner. For os handlede det om, at vi skulle have pint så meget som muligt ud af hvert øjeblik, siger Eva Jørgensen til avisen. Har respekt for Janes beslutning - Jeg har stor respekt for Jane Hoffmanns beslutning. Men jeg synes ikke, at aktiv dødshjælp eller assisteret selvmord skal være lovligt i Danmark, fordi der er mennesker, hvor beslutningen om selvmord kan have karakter af nødråb, fordi de måske også er ensomme oveni sygdommen. Derudover er der jo en kattelem, der betyder, at man godt kan få hjælp herhjemme, siger Eva Jørgensen. Hun henviser til, at man herhjemme kan sige nej til livsforlængende behandling og ja til smertestillende, der kan forkorte livet.   Eva Jørgensen kan dog godt forstå, at nogle ALS-patienter tænker på selvmord. - Det var nådigt, at Steffen slap for det sidste meget brutale stykke, hvor man ligger fuldstændig lammet. Det var nådigt for ham og også for hans små drenge, og det medførte også en sær form for lettelse midt i sorgen, siger Eva Jørgensen til BT. Eva Jørgensen har blandt andet skrevet bøgerne ”Vi ses i morgen” og ”Sorrig og glæde – fra en enkes dagbog” om livet med den ALS-ramte ægtemand Steffen Knudsen og tilværelsen efter hans død. Eva Jørgensen har også skrevet ""Kære pårørende"" om at være pårørende til en syg. ";Søndag, 12. januar 2014
Lars Ranthe: Fik en depression; Lars Ranthe drømte om at blive skuespiller allerede som helt ung, og kom ind på Odense Teaterskole i første hug. Men selvom det umiddelbart kan lyde som en nem vej ind i faget, har det ikke altid været nemt for den 44-årige skuespiller. Det fortæller han til FEMINA. For da han startede på teaterskolen, blev han overhalet indenom af livet. - Jeg fik en depression, mens jeg gik på skolen. Jeg var stresset og havde været igennem en ulykkelig kærlighed, som jeg ikke havde dealet med. Jeg spillede fem-seks forestillinger af gangen og gik samtidig meget i byen, og til sidst knækkede mit system sammen. Jeg var helt væk i tre måneder, spiste ikke, sov ikke om natten … Jeg lå bare helt tom og kunne ingenting. Og tænkte, at det hele kunne være lige meget. Fuldstændig grundulykkelig, siger Lars Ranthe. Tog ikke medicin Alligevel havde han under sin depression hele tiden en fornemmelse af, at det også var godt. - Det er jo ikke dårligt. Det er jo ikke noget, dit system gør for at være ond ved dig. Det fortæller dig tværtimod: Hey, tag lige dig selv alvorligt! Prøv lige at komme til stede her i livet! Og bagerst i mit sind var den følelse hele tiden: At min depression også var godt for noget. Lars Ranthe synes selv, han kom styrket ud af sin depression. Han valgte ikke at tage medicin for sin depression, men valgte i stedet at gå til psykolog for at få grædt ud og stillet de eksistentielle spørgsmål. - Jeg havde haft så meget damp på hele livet og måske ikke været så god til at mærke mig selv. Jeg ”teede” mig lidt, du ved, i min søgen efter en identitet. Og eftersom jeg var en god skuespiller, kunne jeg tage en identitet på, som jeg kunne blive så god til at spille, at jeg til sidst VAR min facade. Indtil underbevidstheden til sidst sagde: Hallo makker! Hvad har du gang i? LÆS OGSÅ: Designeren Susanne Rützou gik konkurs med sit firma i år. Læs på femina.dk, hvorfor hun alligevel føler sig stærk Læs på femina.dk, hvorfor Asger Aamund griner af mænd, der går tur med barnevognen og mener, at mænd er nogle tøffelhelte    ;Søndag, 12. januar 2014
Sofie Kruuse siger nej til danse-comeback; Sofie Kruuse blev en sand seer-darling i forbindelse med ”Vild med dans” 2013, hvor hun og Allan Simonsen overraskende fik en flot tredjeplads. Oveni populariteten fik hun en masse tilbud – blandt andet fra danseverdenen, som i mange år har fyldt hele hendes liv. Sammen med sin mand, René Brix, rangerede Sofie Kruuse i dansekarrieren blandt de bedste i verden, men den 37-årige jyde, der har en universitetsuddannelse i kommunikation og medier, har lagt konkurrencedansen bag sig. Børnene er de vigtigste I dag underviser hun på N. Kochs Privatskole i Aarhus, og hun underviser også hos Stokkebroes Dans i Risskov. Efter ”Vild med dans” er der kommet mange tilbud om mere danseundervisning, men selvom Sofie Kruuse er fristet, takker hun pænt nej. - Jeg skal ikke på nuværende tidspunkt tilbage til en dansekarriere, og jeg skal heller ikke have mere danseundervisning. Jeg er super glad for de hold, jeg har, men jeg har også en familie med tre små børn, og de er det vigtigste i mit liv, fortæller hun til BILLED-BLADET. Arbejder med en bog Sofie Kruuse har da også rigeligt at se til. Ved siden af fuldtidsjobbet som lærer og hendes danseundervisning, har hun lige lagt sidste hånd på en bog. - Det er en lærebog til ungdomsklubber, der har idræt på programmet. En slags manual, udgivet af Team Danmark, med aldersrelaterede retningslinjer for, hvad unge skal kunne, og hvordan de skal undervises på de forskellige alderstrin. Og jeg har skrevet nogle af indlæggene i bogen, fortæller Sofie Kruuse. -Det har da givet blod på tanden med de mange tilbud, og jeg har da fået pustet til min passion for dansen, men mine tre børn, Matilde på to, Josefine på fire og Nikoline på otte, og min mand er altså vigtigere lige nu, lyder det fra Sofie Kruuse.   ;Søndag, 12. januar 2014
Camilla Bendix gider ikke stresse: Jeg feder den;" 2013 var et hektisk år for Camilla Bendix. Og skuespillerinden regner med, at hun får nok at se til med nomineringen til en Robertpris for årets kvindelige birolle. Camilla Bendix er nomineret for rollen som Gertrud Kofoed i DR-dramaserien ""Broen"". Derfor skruer hun nu ned for tempoet. - Jeg feder den bare derhjemme. Det har jeg virkelig trængt til. Jeg har planlagt fred og ro i hele januar og februar, fortæller hun til BILLED-BLADET. En stor del af Camilla Bendix' 2014 er allerede planlagt med teater og koncerter. ";Søndag, 12. januar 2014
Pia Allerslev: Jeg skuffer ikke min datter; Pia Allerslev og ikke mindst hendes niårige datter Freja har nydt godt af Pias embede som Kultur- og fritidsborgmester i København. Sammen har de mange gange været til premierer på teaterstykker og spillefilm, og det har givet masser af kvalitetstid for mor og datter. - Men nu har jeg jo fået nyt job på Børne- og ungeområdet. Heldigvis bliver jeg stadig inviteret med til de her ting, fortalte Pia, da hun var til premiere på La Verità i Tivolis Koncertsal. - Så jeg skuffer ikke min datter, tilføjede Københavns kommunes Børne- og ungdomsborgmester Pia Allerslev. ;Lørdag, 11. januar 2014
Renée Toft Simonsen: Kvinder kan alt, mænd er overflødige; Renée Toft Simonsen har fast klumme i ugebladet Femina – læs hendes nyeste indlæg her: Jeg læste for nylig en artikel om den moderne mand. Et emne, der synes ret moderne i disse år. Måske også nødvendigt, når man tænker på det i et finde-sin-identitet-perspektiv. I dag kan kvinder det hele, hvilket overflødiggør mænd. I klassisk forstand i al fald. De er ikke længere forsørgere og uundværlige for familiens overlevelse, og det giver selvfølgelig en omrokering, ikke alene hvad angår det praktiske, men i særdeleshed også psykologisk. Baggrunden for artiklen var en antologi, ”Mandens Byrde – Moderne mænd, nye perspektiver”, hvori man har samlet en række essays om det at være mand lige nu. Et spørgsmål i artiklen lød: Hvem er så ham den ”moderne mand”? ”Ham, der skifter køn med testosteron-skud, går til luder, sutter sin vens pik for sjov eller ikke helt ved, om han kan tillade sig at glo efter et par lækre bryster til en fest? Ham, der føler sig sat uden for døren af sin kærestes dyre platinkort eller ikke kan identificere sig med feminismens krav om mandebarsel?” Spørgsmålene i sig selv eksemplificerede for mig, hvad vi tænker ”den moderne mand” skal indeholde. Tager man alle spørgsmålene for gode varer, forstået sådan, at de alle er en del af den moderne mande-rolle, er det ikke spor mærkeligt, hvis ”han” efterhånden er en smule forvirret. Ikke mindst omkring hvordan han skal gebærde sig i forhold til det modsatte køn. Jeg mener, der er langt fra at sutte sin vens pik for sjov til at føle sig sat uden for døren af sin kærestes platinkort. Men det at definere sig selv i forhold til det modsatte køn må siges at være ret væsentligt (ikke kun for den moderne mand, men også for den moderne kvinde). Her pegede en af antologiens forfattere, Anders Haahr Rasmussen, på en forskel i vores kulturelle opdragelse af drenge og piger, som var interessant. Det handlede om, at piger og drenge er sammen med hinanden på yderst forskellige måder: ”Drenge og piger bliver adskilt fra hinanden, og drengene kan være sammen om vold og fodbold, og pigerne om at nusse og ae, og så skal vi ni år senere mødes til en fest og få et sexliv til at fungere. Efter at vi er blevet helt forskelligt skolet kropsligt.” Lidt karikeret sat op måske, men ikke desto mindre værdifuldt. Især i forhold til at få en forståelse af de vanskeligheder, mange i dag har med at danne par og blive en familie, hvilket jo stadig, på trods af moderniteten, synes at være hovedprojektet for de fleste. LÆS OGSÅ:  Renées tidligere klumme: En fornøjelig tur på første klasse Læs flere af Renée Toft Simonsens klummer på femina.dk  ;Lørdag, 11. januar 2014
Dario sang smukt ved Meps bisættelse;" Venner, familie og tidligere kolleger fik en smuk afsked med Se og Hørs tidligere chefredaktør Mogens E. Pedersen, da han blev bisat i Gentofte kirke. Dario Campeotto sang ""My way"" akkompagneret af orgelmusik. - Det er første og sidste gang, jeg synger for Mep i ædru tilstand, sagde han, inden han sang. Det er lige i Meps ånd. Hans liv var fyldt med fest og farver. Mogens E. Pedersen sov stille ind i sit hjem i Gentofte natten til søndag 85 år gammel. ";Lørdag, 11. januar 2014
MGP : MGP søger 120 delegationsværter;" En hær af frivillige skal hjælpe med til at gøre det internationale melodi grand prix i København til en stor succes. Hos City Copenhagen, der er med til at arrangere Eurovision 2014 i de gamle B&W-haller, regner man ifølge BT med, at op mod 1000 frivillige skal være med til at få den ugelange begivenhed til at forløbe glat. Lige nu søger man omkring 120 delegationsværter, som sammen med et værtsteam skal modtage og ledsage deltagerholdene fra de 24 lande under hele opholdet i København. At jobbet er ulønnet bortset fra noget Eurovion-tøj, forplejning og et diplom har mødt kritik. En kritik, som Emil Spangenberg, kommunikationsansvarlig i Host City Copenhagen, tilbageviser.   - Det er ulønnet, fordi det er en tradition i Eurovision, at man arbejder med frivillige til de her opgaver. Det er en unik rolle, og et frivilligkorps er meget afgørende for, at man kan gennemføre så stor en event som melodi grand prix, siger han til BT. Danmarks Radio tager sig af selve TV-showet, mens Host City Copenhagen tager sig af alt det, der kommer til at foregå udenom. Danmark vandt sidste år retten til at holde det internationale melodi grand prix i 2014, da Emmelie de Forest i Malmø sejrede i 2013-udgaven med sangen ""Only Teardrops"". ";Lørdag, 11. januar 2014
Lars Ranthe: Jeg scorer min kone hver dag;" Da den 44-årige skuespiller mødte sin kone for 16 år siden, var han helt sikker på, hun var uopnåelig, fordi hun simpelthen var så lækker og fantastisk, at han ikke i sin vildeste fantasi kunne forestille sig, at hun ville falde for en lille lort som ham. Det fortæller han i et interview i FEMINA. - Fordi hun var så smuk og havde så meget integritet. Så nej, det kunne jeg slet ikke forestille mig. Så da vi pludselig kyssede til en fest, kunne jeg slet ikke fatte det. Det kan jeg stadig ikke. Og jeg har det da også sådan, at jeg skal score min kone hver dag, siger Lars Ranthe. Har fortjent det ypperste Og det gør han faktisk – scorer sin kone hver dag om og om igen. - Selvfølgelig, det skal jeg da. Altså, jeg er helt rolig omkring, at hun elsker mig, men jeg synes stadig, hun er så fantastisk, at hun fortjener, at jeg gør mit ypperste, siger skuespilleren og fortæller, hvordan han så scorer hende hver dag: - Jeg laver mad, rydder op, kysser hende, køber blomster, driller hende, fortæller hende, at hun er dejlig. For jeg er jo pisseheldig. Man kunne jo godt være endt med en trist trunte, som man blev træt af i løbet af et par år. Men der er så mange fede sider ved Christine; hun gider ikke tale i telefon, hun går ikke op i tøj og boligindretning – mange af de dér kvindedomæner interesserer hende overhovedet ikke. Så hun er ikke typen, der flipper ud over, at du har givet børnene to forskellige strømper på? - Er du sindssyg! Christine går selv med to forskellige strømper! Hun går slet ikke op i det dér, og det er SÅ sexet. Mange kvinder tror jo, at vi mænd synes, de er sexede, hvis de har gjort enormt meget ud af sig selv, og er überfeminine. Men der er altså mange af os, som bedst kan lide, når I er lidt mere afslappede. Og bare hviler i jer selv, siger Lars Ranthe til FEMINA. LÆS OGSÅ:Læs på femina.dk, hvorfor Asger Aamund synes, mænd er nogle tøffelhelte’Jeg fatter ikke, hun har giftet sig med mig’, siger forfatteren Knud Romer. Læs artiklen på femina.dk ";Lørdag, 11. januar 2014
Louise Wolff: Minder fra det allerførste kys; Jeg forstår stadig ikke, hvorfor: mænd har en kæmpe angst for at smide ud. Min farfar havde en baghave fyldt med gamle biler og kasserede reservedele til dem, og jeg har tidligere været en del af et parforhold, hvor man gemte på krydderier, som var tre år over sidste salgsdato. Jeg bliver tit upopulær, når jeg siger det, men jeg synes: at forældre ofte gør deres børn meget ubehjælpsomme. Det er, som om at fordi vi har dårlig samvittighed over aldrig at have tid nok, så skal børn overserviceres, så de nærmest ikke ved, at de har både arme og ben – og at de bare kan bruge dem, når der er noget, de gerne vil. Min mormor sagde altid til mig: at jeg skulle blive til noget en dag. Det har været en skøn profeti at vokse op med. De gange jeg har vaklet i min egen tro på mig selv, har jeg altid kunnet læne mig op ad hendes. Jeg er ærgerlig over, at jeg ikke ved mere om: det meste! Især gad jeg godt blive bedre til spansk, fransk og italiensk. Jeg elsker at rejse. Det er bare hundrede gange sjovere, når man kan tale med folk, man møder undervejs. Mit første kys: smagte ikke særligt godt. Det var med en italiener, som havde mig i den ene hånd og en cigaret i den anden. Jeg kunne aldrig finde på at: købe en hvid lædersofa eller få en tatovering. Hvis jeg skulle have været inden for et andet erhverv, var det sandsynligvis blevet: arkitektur. Da jeg var barn: var jeg til min egen store fortrydelse altid korthåret. Derfor blev jeg tit spurgt af andre børn, om jeg var en dreng eller en pige. Det tog mig en del år at forstå, at man ikke behøver at have langt hår for at være feminin. Jeg bliver ofte drillet med: at jeg er en dårlig taber. Jeg hader at tabe! Til gengæld er jeg ikke en dårlig vinder. Sangerinden Jennifer Lopez er vildt forelsket efter sin skilsmisse fra Marc Anthony. Læs mere på IN.dk Det var et stort øjeblik i mit liv da: jeg første gang satte mig om bord på et fly, der fløj mig uden for Europa. Som barn havde min familie ikke mange penge til overs, så da jeg endelig selv havde råd til at realisere min udlængsel, var det en kæmpe drøm, der gik i opfyldelse. Nu vil jeg: forlade mit skrivebord, for min kollega har lige serveret cheesecake for hele redaktionen… LÆS OGSÅ:  Sognepræsten Kathrine Lilleør har fundet den store kærlighed efter sin skilsmisse. Læs hvem på IN.dk Læs hvordan sangerinden Lisa Nilsson fandt kærligheden på IN.dk  ;Lørdag, 11. januar 2014
X Factor Susanne betaget af Blachman; Det var ballet-eleverne på Det Kgl. Teater, der fik deres fransklærerinde, Susanne, til at melde sig til ”X Factor”. Og nu har hun fået dommernes dom – og er videre. Tilbage i 2012 prøvede Susannes elever at overtale hende til at melde sig til ”X Factor” audition, efter de hørte hende synge franske viser. - Jeg sagde umiddelbart nej – jeg kan jo være bedstemor til de unge deltagere. Men mine elever blev ved med at presse mig.  Og da en af mine elever spurgte: ”Hvorfor ikke have det sjovt?”, var jeg ikke i tvivl og sprang ud i det med åbne arme, fortæller Susanne til BILLED-BLADET. Susanne er en meget udadvendt og smilende kvinde, som udviser stor glæde og interesse for sine elever på Det Kgl. Teater. Susanne elsker at snakke og at opleve. Og ”X Factor” beskriver hun som en stor oplevelse – ikke mindst på grund af Thomas Blachman. Susanne har læst Blachmans bog: ”Det kolossale menneske”, som hun syntes var rigtig spændende. - Og han er en interessant og intelligent mand. Når Susanne ikke selv synger, har hun en meget varieret musiksmag, som spænder fra franske viser til Outlandish. Somme tider kan man også opleve Susanne give den gas blandt publikum til Fredagsrock i Tivoli. Susanne er lige så omsorgsfuld, som hun er energisk. På trods af sin egen nervøsitet ved ”X Factor” audition, beroligede hun de øvrige deltagere. - Det var en super sjov dag, og man bliver meget mere opslugt af ”X Factor”, end jeg havde regnet med. Læs interviewet med Susanne i BILLED-BLADET på torsdag, hvor hun blandt andet fortæller om sin skuespils-tid sammen med blandt andre Kirsten Norholt og Helle Virkner. ;Fredag, 10. januar 2014
X Factor i aften: Flere talenter i København; Og det smitter heldigvis af på humøret, når andet program med auditions finder vej til dit TV. Dommertrioen bestående af Lina Rafn, Remee og Thomas Blachman, henter de store smil frem og sender en god mængde deltagere videre i konkurrencen og til de velkendte bootcamps. De tre dommere er langt fra enige om hvilke deltagere, de finder værdige til at fortsætte, og en enkelt af deltagerne har da også pakket sit tøj, da den ene af dommerne skifter mening og beslutter, at hun alligevel skal gå videre. Lina Rafn viser endnu engang (med sine salte tårer), at hun er et menneske af den rette støbning og med hjertet på rette sted. Det sker da en af deltagerne i en sjælden grad synger så inderligt, at det løber ned ad kinderne på Lina. Og så græder både Lina og deltager, og pårørende udenfor studiet. Aftenens afsnit indeholder med andre ord en del mere musik end det første og der er uden tvivl mindst et par finalegnede emner. ;Fredag, 10. januar 2014
Jesper Christensen: Jesper Christensen: Jeg var vild med Mandrilaftalen;" I den ellers ret så alvorlige TV-serie ""Arvingerne"" er Jesper Christensen den eneste, der kan få seerne til at trække på smilebåndet, når han giver den som gammelhippien Thomas. I den virkelige verden har Jesper Christensen sjældent grinet så meget som den gang i slutningen af 1990'erne, hvor DR2 sendte ""Casper og Mandrilaftalen"" med Casper Christensen.   Grinede alene i mørket - ""Mandrilaftalen"" er det vildeste og sjoveste, der er sket i dansk TV nogensinde. Jeg var altid den eneste i familien, der var vågen på det tidspunkt, og jeg sad der alene i mørket og grinede højt for mig selv aften efter aften, fortæller han til Ekstra Bladet i en artikel om sine TV-vaner.   Her fremhæver ""James Bond""-skuespilleren også, hvorfor han tror, Danmark har så stor succes med dramaserier. - Fordi vi så længe har givet mange penge til dansk film. Alt er blevet udviklet der. Og nu er det nået til TV, der har kunnet udnytte alt talentet i sine specielle former, siger Jesper Christensen.     ";Fredag, 10. januar 2014
Oliver Bjerrehuus: Derfor blev der slukket for Oliver Bjerrehuus og Big Brother-beboerne ; Et stort skænderi i Big Brother-huset betød, at produktionsholdet natten til torsdag slukkede for signalet i tre timer, skriver Ekstra Bladet. Siden har fans på Facebook brokket sig over, at de ikke fik lov til at følge, hvad der foregik i huset med Oliver Bjerrehuus og de øvrige Big Brother-deltagere. Pressemateriale blev lækket Jesper Jürgensen, informationschef fra SBS Discovery Media, der står bag Kanal 5 og programmet, fortæller til Ekstra Bladet, hvad der førte til beslutningen om at gemme husspektaklerne bag en sort skærm.  - Det hele handler om, at det pressemateriale, der blev uddelt til medierne, inden beboerne blev lukket ind i huset, er blevet lækket til en af beboerne. Der står ikke noget, som er hemmeligt i materialet, men der er profiler af de forskellige beboere. Hvor gamle er de, hvor kommer de fra og så videre. Men der står ikke noget om deres hemmeligheder, understreger Jesper Jürgensen i Ekstra Bladet. Alle har hemmeligheder Når lækken fik gemytterne i kog, skyldes det, at en del af konceptet bag dette års udgave af Big Brother er, at alle deltagerne har en hemmelighed, som de ikke må afsløre. Og da det kommer frem, at én beboer har set materialet, bliver de andre beboere ifølge Jesper Jürgensen bange for, at deres hemmeligheder er lettere at afsløre. Produktionsholdet afbrød derfor udsendelsen og gik ind i huset for at dæmpe ophidselsen og ridse spillereglerne op for deltagerne. ;Fredag, 10. januar 2014
David Beckham: David Beckham instrueret af Nicolas Winding Refn;" David Beckham er sandsynligvis guld værd for tøjfirmaet H&M. Han har netop designet en ny drengetøjskollektion for firmaet, og 2. februar er der i forbindelse med Super Bowl-finalen i USA verdenspremiere på en ny reklamefilm for en H&M-undertøjskollektion med David Beckhams navnetræk. Filmen er instrueret af den danske stjerneinstruktør Nicolas Winding Refn. David Beckham var frygtløs Filmen viser den 38-årige  David Beckham springe rundt på hustage i London kun iført sine underbukser i nogle temmelig vilde stunts. Nicolas Winding Refn var ifølge magasinet Female First begejstret for samarbejdet med fodboldstjernen. - Jeg elskede at arbejde med David på den her kampagne. Han er et naturtalent foran et kamera, og han var frygtløs, da han lavede sine egne stunts. Reklamefilmen er sjov, smart og spektakulær og viser de mange sider af Davids personlighed, siger Nicolas Winding Refn til magasinet. Har tidligere designet tøj David Beckhams drengetøjskollektion kan købes fra den 30. januar og omfatter bukser, skjorter, t-shirts og veste. Og mon ikke hans egne sønner, Brooklyn, 14 år, Romeo,11 år, og Cruz, 8 år, snart kan ses i tøjet. Derudover har han en to-årig datter, Harper, med sin kone og designerkollega, Victoria Beckham. David Beckham har i øvrigt også designet biker-inspireret tøj for firmaet ""Belstaff"", som han tidligere har stået model for.   ";Fredag, 10. januar 2014
Joakim Ingversen: Joakim Ingversen: Derfor gik det ikke;" Et halvt års kæresteri. Så gik det ikke længere mellem Claudia Rex og Joakim Ingversen, som sammen vandt ""Vild med dans"" i efteråret 2012. - Vi er stadig rigtig gode venner. Og i forbindelse med bruddet fandt vi ud af, at vi er meget bedre til at være venner end til at være kærester. Og bruddet skete i fuld enighed. Det var en fælles beslutning, siger Joakim Ingversen til Ekstra Bladet. Har tilbragt meget tid sammen I sommers slog Claudia Rex op med sin kæreste gennem fire år, Martin Coops, og fandt senere sammen med Joakim Ingversen. Men det forhold endte altså kort før juleaften. - Når man som jeg og Claudia i en periode danser tæt sammen, så kan der nemt opstå kærlighed. Men det bliver jo også hverdag. Jeg holder stadig utrolig meget af hende. Vi har jo noget helt specielt sammen, fordi vi har danset så meget sammen og tilbragt så meget tid sammen, siger Joakim Ingversen til avisen. ";Fredag, 10. januar 2014
Michael Hardinger gift på Hawaii; Torsdag blev guitaristen Michael Hardinger, der især er kendt fra Shu-bi-dua, gift med kæresten Tania på Hawaii. Det skriver HER & NU. - Vi aftalte bare, at når vi kom til Hawaii, skulle det være. Stille og roligt og på vores yndlingsø, Kauai, fortæller Michael Hardinger til ugebladet. Michael Hardinger mødte Tania ved et krobal i Danmark i 2011, og hun flyttede senere over til USA, hvor han har boet i omkring 20 år. De nygifte bor i Las Vegas.  ;Fredag, 10. januar 2014
Line Gertsen: Line Gertsen og Nikolaj Sommer tabte naboopgør; Det skabte store overskrifter, da Nikolaj Sommer for et par år siden hamrede sin hånd ned i en nabos bil i den bebyggelse i Sydhavnen, hvor den tidligere Deadline-vært og nuværende kommunikationschef i Finansministeriet boede sammen med sin kone Line Gertsen, der er journalist på TV-Avisen.   Sammenstødet var kulminationen på en intens strid mellem de to og de øvrige andelshavere om retten til 200 kvadratmeter jord. Nu har Østre Landsret så ifølge BT afgjort sagen - og TV-parret tabte. Manglede et friareal Området i Sydhavnen er en Klondyke-agtig bebyggelse med 17 tidligere bådhuse, der er ombygget til beboelse. Men husene ligger tæt, og derfor manglede der et friareal, så husene kunne godkendes til beboelse. Derfor besluttede andelsforeningen ifølge BT i 2007 at opkøbe de omtalte 200 kvadratmeter jord. Nikolaj Sommer og Line Gertsen var blandt initiativtagerne, og på et møde i 2010 blev det besluttet, at syv ud af de 17 andelshavere fik de byggerettigheder, som de 200 kvadratmeter gav. Er trådt ud af bestyrelsen Af de syv huse ejede Line Gertsen og Nikolaj Sommer de to, og de fik med andre ord i særlig grad glæde af beslutningen. Tre af de andre andelshavere var utilfredse med beslutningen og anlagde sag for at få den kendt ugyldig, hvilket landsretten nu har givet dem medhold i. BT har fået fat i Nikolaj Sommer, men han har ikke alverden at sige om dommen. - Det er ikke en sag, der involverer mig. Jeg er flyttet derfra og er trådt ud af bestyrelsen. Jeg ejer stadig et hus, som jeg lejer ud, og jeg prøver at komme derude så lidt som muligt, siger han til avisen.     ;Fredag, 10. januar 2014
Mikael Persbrandt: Mikael Persbrandt er igen tiltalt i en narkosag;" Den 50-årige svenske skuespiller Mikael Persbrandt har igen bragt sig på kant med loven. Han har adskillige narkodomme på samvittigheden, og nu risikerer han at føje endnu én mere til straffeattesten, skriver Ekstra Bladet. Kammeranklageren i Stockholm oplyser ifølge avisen, at levemanden og ballademageren Mikael Persbrandt er tiltalt for at have købt 12 gram kokain af en taxachauffør i Stockholm i maj 2013, og at politiet har beviser for handlen, selv om de ikke har fundet kokainen.   Nægter sig skyldig Telefonaflytninger skulle angiveligt bevise, at handlen er foregået. Mikael Persbrandt er blevet afhørt flere gange og nægter sig skyldig. - Det må være nogen, som har lånt min telefon, siger han ifølge Ekstra Bladet til den norske avis VG. Dømt for spritsejlads Sagen knytter sig til en lang stribe af uheldige trin i spinaten for den populære skuespiller, der blev kendt som den temperamentsfulde politimand Gunvald Larsson i TV-serien ""Beck"". Mikael Persbrandt er dømt for både spritkørsel og spritsejlads i den stockholmske skærgaard. Derudover har han været involveret i flere voldssager. Lige nu er han biografaktuel som skabningen ""Beorn"" i storfilmen ""Hobbitten: Dragen Smaugs ødemark"". ";Fredag, 10. januar 2014
Bjarne Riis: Bjarne Riis høster sympati-point;" En hårdt presset Bjarne Riis fældede tårer i DR-dokumentaren ""Riis forfra"", som blev vist torsdag aften, og seerne fik en bevægende skildring af hans sammenbrud og depression sidste forår. Den stækkede ørn fra Herning viste nye sider af sig selv, og det kommer til at gavne ham, mener to kommunikationseksperter. - Han vinder selvfølgelig sympati-point. Alle med et hjerte får ondt af Bjarne Riis, da han får en depression. Men det ændrer ikke ved, at han ikke fortæller hele sandheden, siger Henrik Byager til BT. Lukket omkring dopingspørgsmål Nok åbnede Bjarne Riis for et kig ind i sit plagede sind, men på alle spørgsmål om doping forblev han tillukket. I dokumentaren nægtede han at forholde sig til den ophobning af anklager om, at han vidste alt om og selv tog initiativ til doping på sit cykelhold.   Alligevel tror lektor i kommunikation Klaus Kjøller, at Bjarne Riis har overbevist mange om sin uskyld. - Han fremstår som et offer i en benhård branche. Filmen rejser sympati for Bjarne Riis, så man tror på ham til sidst, da han benægter kendskab til systematisk doping på sit hold. Jeg mener helt klart, at filmen betyder, at folk tror mere på Bjarne, siger han til BT.   ";Fredag, 10. januar 2014
Brian Laudrups datter skal dyste i Masterchef; Hendes far er megakendt, og nu tager Rasmine Laudrup selv sit første hop ind i kendis-verdenen, når hun deltager i den femte sæson af Masterchef på TV3. Brian Laudrups datter er én blandt 42 nye ansigter, der skal vise deres kunnen i et køkken og dyste om den endelige sejr i Masterchef. Det skriver TV3 i en pressemeddelelse. Mange spændende råvarer Som altid venter der deltagerne et væld af gastronomiske benspænd, og ingen af dem har før prøvet kræfter med de udfordringer, som dommerpanelet udsætter dem for. Blandt de øvrige deltagere er blandt andre skuespillerne Anne Sofie Espersen og Marie Louise Wille, politikerne Karen Ellemann og Morten Helveg Petersen, TV-værterne Signe Lindkvist og Jacob Riising og skuespillerne Lars Bom og Karl Bille. De skal slås med råvarer, der kommer til at spænde over alt fra en sprællevende grisefold over strudseæg, stinkende frugter, hele kæmpefisk, ænder, østers og kaniner til levende hummer. Deltagerne skal i røg og damp mestre både det sure, det søde og det salte. Nyt ansigt blandt dommerne De kendte kokkeaspiranter kommer på en gastronomisk verdensrejse over blandt andet Rusland, Japan, Thailand, Vietnam, Frankrig og Italien – og tager en Tour de Danmark med masser af både traditionelle og helt nyfortolkede danske retter. Dommerpanelet består i år af den erfarne Masterchef-dommer Thomas Castberg, ligesom der vil være gensyn med Jakob Mielcke, som dermed oplever sin anden sæson. Trioens nye dommer er David Johansen. Som køkkenchef på Restaurant Kokkeriet er han indehaver af en Michelin-stjerne og har et bankende hjerte for klassisk dansk mad i helt egne fortolkninger.       ;Fredag, 10. januar 2014
Ulrich Thomsen: Ulrich Thomsen kaldes en mærkelig, lille and af Hollywood-kollega;" Ulrich Thomsen fik et par spøjse ord med på vejen, da nye afsnit af den amerikanske actionserie ""Banshee"" onsdag blev præsenteret ved et pressemøde i Los Angeles.   - Okay! Ulrich Thomsen er, hånden på hjertet, en mærkelig lille and (""a strange little duck""). Men det skal han også være for at spille den karakter i serien, sagde den newzealandske skuespiller og hovedrolleindehaver Antony Starr ifølge Berlingske om sin danske medspiller, der giver den som bizar gangsterboss i en amerikansk lilleby.  Antony Starr, der spiller byens moralsk anløbne sherif, har dog først og fremmest rosende ord til overs for Ulrich Thomsen.   - Jeg har kun godt at sige om ham. Topprofessionel og en supersød fyr, sagde han til Berlingske.  Hypnotiserende auditionbånd På pressemødet kom det også frem, hvorfor TV-kanalen HBO overhovedet var blevet interesseret i danskeren som mulig gangsterboss. - Alle på showet talte om det auditionbånd, Ulrich sendte til HBO. Det er vist optaget i hans kælder med en fakkel som eneste belysning. Ulrich fremsiger en lang messende monolog, der har sådan en hypnotiserende effekt, at de var nødt til at møde ham i virkeligheden, fortalte Antony Starr til Berlingske, der fik historien bekræftet hos seriens executive producer, Greg Yaitanes. Den anden sæson af ""Banshee"" har premiere på HBO Nordic på lørdag.   ";Torsdag, 9. januar 2014
Grevinde Anne Dortes kiste båret ud til tonerne af Love Me Tender;" Det er syv måneder siden, de sidst stod der. Nu var de der igen. De tre tidligere komtesser af Rosenborg og deres familier. Ved Lyngby kirke. Og denne gang som forældreløse. I maj begravede de tre piger deres far, grev Christian af Rosenborg, der var fætter til dronning Margrethe - i dag bisatte de deres mor, grevinde Anne Dorte. Grevinden savnede sin mand De tre sønderknuste piger bar dog deres sorg imponerende og bød venner og familie, dronning Margrethe og prinsgemalen velkommen til en gudstjeneste, der var præget af smil gennem tårer, for der var meget festligt at sige om grevinde Anne Dorte og det liv, hun har levet. Hun var blot 66 år, da hun døde. Den 2. januar, sagde hun til sine døtre, at det ville blive i dag. Og det blev det. Og det var en lettelse for grevinden, der længe har været syg, og som ikke mindst savnede sin mand gennem et langt liv. Båret ud til tonerne af ""Love Me Tender"" Hendes ældste barnebarn sang på smukkeste vis sangen ”You are beautiful” af James Blunt i kirken, mens hendes far, Mikael Rosanes, holdt en flot tale om grevindens liv. Grevinde Anne Dorte blev båret ud af kirken til tonerne af Elvis Presleys ”Love Me Tender”, mens kirken, der var fyldt til bristepunktet langsomt blev tømt for gæster. Tilbage lå et sandt blomsterhav og ikke mindst kranse fra samtlige medlemmer af den kongelige familie. På båndet fra datteren Camilla og hendes familie stod der ""Vi vil altid elske dig, hils far"". ";Torsdag, 9. januar 2014
Timm Vladimir: Timm Vladimir: Hovedrolle i verdens første LEGO-film;" Timm Vladimir har i de senere år haft travlt med at vinde ""Masterchef"", skrive kogebøger og drive sin egen kokkeskole, men nu hopper han igen op i gryden med skuespil. Han lægger stemme til hovedpersonen ""Emmet"" i verdens første biograffilm baseret på LEGO-universet. Det skriver Warner Bros. i en pressemeddelelse. ”LEGO Filmen – et klodset eventyr”, der er computeranimeret, er den første LEGO bio­graffilm fra Warner Bros Pictures og Village Roadshow Pictu­res. Skal redde hele verden Filmen er instrueret af Phil Lord og Christopher Miller, og ""Emmet"" med Timm Vladimirs stemme bliver ved en fejl identificeret som ham, som skal redde hele verden. Søren Pilmark lægger stemme til ""Direktøren/Diktatoren"", som har svært ved at ba­lancere sit ego imellem at dominere verden og håndtere sit eget liv. I rollen som oraklet ""Vitruvius"" høres Nis Bank Mikkel­sen, og stemmen bag den seje ""Grafittitøs"" er Mille Dinesen. I andre roller høres Alexandre Willaume, Julie Zangen­berg, Mads Knarreborg, Christian Fuhlendorf, Emil Thorup, Vicki Berlin og Thomas Varberg. Vises i 2D og 3D Instruktørerne Phil Lord og Christopher Miller har også skrevet manuskriptet, som tager udgangspunkt i LEGO’s byggeklod­ser. Der er verdens-gallapremiere på filmen lør­dag den 1. februar i Imperial i København, samme dag som den amerikanske gallapremiere. Den får dansk premiere 6. februar i biografer over hele landet og bliver vist i både 2D og 3D. ";Torsdag, 9. januar 2014
Leonardo DiCaprio: Leonardo DiCaprio: Angrebet af dræberhaj;" Der er ikke noget at sige til, at Leonardo DiCaprio er hundeangst for hajer. Han afslørede tirsdag aften i Ellen Degeneres' talkshow, at han i 2006 var udsat for et hajangreb, mens han opholdt sig i Sydafrika for at indspille filmen ""Blood Diamond"". Sænket ned i dykkerbur I en pause under indspilningerne blev han inviteret med på en dykkerekspedition i havet ud for Cape Town. Her blev han nedsænket i et dykkerbur, mens der blev brugt tunfisk for at lokke hajerne til. - Pludselig kom der en gigantisk stor hvid haj for at få fat i tunfisken, der havde sat sig fast i den øverste del af buret. Angrebet fra hajen var så kraftigt, at den på en eller anden måde røg ind i buret med halvdelen af sin krop, fortæller Leonardo DiCaprio i talkshowet.  - Jeg lagde mig fladt ned i buret for at undgå hajen. Den gnaskede ud efter mig et par gange, men jeg overlevede. Er færdig med hajbure Leonardo DiCaprio tilføjer, at han aldrig nogensinde vil tage imod en tilsvarende invitation. Rædslen sidder stadig i ham. Han er færdig med hajbure. Den 39-årige skuespiller kan fra i dag opleves i de danske biografer i Martin Scorseses nye film ""The Wolf of Wall Street"", hvor han spiller hovedrollen som... finanshaj. Se Leornardo DiCaprio fortælle om hajangrebet: video platformvideo managementvideo solutionsvideo player ";Torsdag, 9. januar 2014
Lars Von Triers kone taler ud: Det kan være et helvede;" 48 timer. Så kort tid fik Bente Trier til at beslutte sig for, om hun ville gifte sig med instruktøren Lars Von Trier. På daværende tidspunkt kendte de to kun hinanden, fordi Bente var klasselærer for Lars Von Triers datter og de to have end ikke sovet i samme seng endnu på daværende tidspunkt. Hun endte dog med at takke ja til tilbuddet og er nu gift på 19. år med den verdenskendte instruktør. Livet med Lars har ikke altid været lige nemt - særligt da instruktøren tilbragte rundt regnet hele 2008 med at ligge i sin seng og kigge ind i væggen, da han efter Bentes udsagn ’faldt i det helt store hul’. ""Fuck, jamen hvad med mig og vores børn"" Et hul, som han fortsat kæmper mod med brugen af antidepressiv medicin. - Af og til ønsker Lars bare, at han kunne trykke på en knap og så dø lige nu og her. Det er sindssygt hårdt at være så bange. Og der har jeg engang imellem tænkt ’fuck, jamen hvad med mig og vores børn’. Det kan være et helvede at leve med mennesker, der har det så svært rent psykisk, fortæller en hudløst ærlig Bente Trier i interviewet. Men på trods af Von Triers psykiske skrøbelighed, er han på sin helt egen facon en dedikeret far overfor sine fire børn: - Han har (..) altid passet meget på dem. Barrikaderet døre og spændt dem fast i biler. Han er meget fokuseret på sikkerhedsudstyr. Når han skal bo på hotel, tager han jo altid bjergbestigerudstyr med i tilfælde af, at der skulle blive brand, og døren skulle blive blokeret. Da Agnes (Lars Von Triers datter) for nylig flyttede ind i sin nye lejlighed, købte han bjergbestigerudstyr til hende, fordi der bare ikke må ske dem noget. Det synes en mor altså er rørende, fortæller Bente. LÆS OGSÅ:  Lars Von Trier har lavet en Galliano. Læs hvordan på ELLE.dk Læs interviewet med produceren på Lars Von Triers Antichrist Meta Louise Foldager på ELLE.dk  ";Torsdag, 9. januar 2014
VIDEO: Daimi, 70 år - Jeg bliver ved; Men bag smilet har der også været sorte huller. Men hun er altid kommet op af dem, og hun har ingen planer om at sætte tempoet ned. - Jeg bliver ved med at synge, så længe min stemme holder, og publikum ikke begynder at putte vat i ørerne, siger hun. Se vores video med dejlige Daimi herunder, og glæd dig til det store interview i det nye nummer af BILLED BLADET.  ;Onsdag, 8. januar 2014
Munthe plus Simonsen stryger Simonsen; Tøjmærket Munthe plus Simonsen, der i år kan fejre 20-års jubilæum, skifter navn til Munthe. Det meddeler virksomheden i en pressemeddelelse. Munthe blev etableret i 1994 af designerne Naja Munthe og Karen Simonsen, og for fem år siden overtog Naja Munthe virksomheden, mens Karen Simonsen startede sit eget mærke Karen By Simonsen. - Navnet MUNTHE var det naturlige valg, i og med at firmaet nu kun tegnes af én person. Jeg er tro mod det oprindelige og det primære – uden jeg ængstes ved at gå ad nye og andre veje. På denne måde sikrer jeg en klar og kontinuerlig rød tråd i designet for eftertiden, udtaler Naja Munthe blandt andet i pressemeddelelsen. ;Onsdag, 8. januar 2014
Tori Spelling og Jennie Garth spiller sammen i ny TV-serie;" Op gennem 1990’erne hang Tori Spelling og Jennie Garth sammen som ærtehalm i TV-serien ”Beverly Hills 90210” i rollerne som veninderne Donna Martin og Kelly Taylor. Nu kan man senere på året se de to skuespillere arbejde sammen igen, denne gang i den nye komedieserie ”Mystery Girls”, skriver Huffington Post. Skal løse kriminalgåder Tori Spelling og Jennie Garth er producere på serien sammen med Maggie Malina, og de to skal også spille hovedrollerne – Jennie Garth er Charlie Contour og Tori Spelling er Holly Hamilton. TV-serien tager sit udgangspunkt i, at Contour og Hamilton, der tidligere har været på TV i et detektivprogram, pludselig bliver præsenteret for et rigtigt kriminalmysterium, og det får kvinderne til at genoptage samarbejdet. Spillede også sammen i ""90210"" Produktionen af ”Mystery Girls” begynder efter planen i starten af 2014, og TV-serien ventes at få premiere på ABC senere på året.   Tori Spelling og Jennie Garth har dog arbejdet sammen efter de sidste rulletekster fra ”Beverly Hills 90210” løb over skærmen – Jennie Garth vendte nemlig senere tilbage til efterfølgeren ”90210” som Kelly Taylor, hvor også Tori Spelling medvirkede et par gange som Donna Martin. ";Onsdag, 8. januar 2014
Sarah Jessica Parker: Sarah Jessica Parker: Måske er en ny SATC-film på vej;" Fans af ""Sex And The City"" kan muligvis godt begynde at glæde sig. I hvert fald antyder Sarah Jessica Parker, der spiller Carrie Bradshaw i TV-serien og filmene, at der muligvis er en tredje film på vej om de fire kvindelige New York-singler, hvis trakassserier med mænd og kærlighed oprindeligt var en TV-serie. - Noget i mig siger mig, at der er ét sidste kapitel tilbage i historien, siger Sarah Jessica Parker i det nyeste nummer af magasinet ""InStyle""  ifølge Huffington Post. - Men timing er en mærkelig ting. Det er ikke en beslutning, vi kan vente evigt på. Jeg har ikke lyst til at bære sækkekjole i en ny film, tilføjer ""Sex And The City""-stjernen. Kristin Davis: Det ville være spændende Hendes medspiller, Kristin Davis, der spiller Charlotte York i TV-serien og filmene, udtalte sig allerede i november sidste år om mulighederne for en ny ""Sex And The City""-film i bladet ""Haute Living"". - Jeg tror ikke, det er en umulig drøm. Der er diskussioner i gang. Vi skuespillere diskuterer det, men jeg ved ikke, om det bliver til noget. Men det ville være meget spændende, hvis det gjorde, sagde Kristin Davis. LÆS OGSÅ: Her er Sarah Jessica Parkers første skodesign        ";Onsdag, 8. januar 2014
Vil du bo ved siden af statsministeren?; Statsminister Helle Thorning-Schmidts nabo har sat sit hus til salg, og hvis du kan overtale kreditforening og bank til at låne dig i omegnen af seks millioner kroner, får du til gengæld en bolig med PET-overvågning 24 timer i døgnet og desuden muligheden for en snak over stakittet med landets mest magtfulde politiker. Det skriver Boliga Kendte. På Østerbro i København Boligen er ligesom statsministerens et byggeforeningshus fra slutningen af 1800-tallet og ligger i komponistkvarteret tæt ved Svanemøllen Station på Østerbro i København. Det er i øvrigt anden gang inden for et par år, at statsministeren skal vænne sig til nye naboer. Mange ville se nabohuset I 2011 blev huset i Kuhlausgade nummer 38 - Helle Thorning-Schmidt bor selv i nummer 40 - solgt for 5,2 millioner kroner efter 42 dage, og interessen for at bo klos op ad hende var da også til at få øje på. I de dage, hvor boligannoncen lå på Boliga, klikkede over 16.000 danskere sig ind for at se nærmere på huset. Interessen var dog godt hjulpet på vej af presseomtale i flere store danske medier. Se Helle Thorning-Schmidts nabos hus her.   ;Onsdag, 8. januar 2014
Rygte: Rygte: Nye afsnit af Twin Peaks på vej;" 25 år efter at TV-serien ""Twin Peaks"" blev indspillet, er instruktør David Lynch ifølge avisen Daily Mail angiveligt på vej med en ny omgang bizarre og mystiske hændelser i den amerikanske lilleby. En annonce fra castingbureauet ""Sande Alessi Casting"" opfordrer barmfagre og ekstremt smukke unge kvinder til at deltage i kapløbet om at få en rolle som servitrice i ""Twin Peaks""-optagelser. En tredje sæson eller ekstramateriale Der er i givet fald tale om en tredje sæson af den populære og kritikerroste TV-serie, som David Lynch indspillede i 1989. De to første sæsoner blev første gang sendt på amerikanske ABC i 1990 og 1991. Medskaberen af ""Twin Peaks"", Mark Frost, har ganske vist afvist, at der er noget som helst om snakken. Annoncen skulle dermed være en joke. Ifølge Daily Mail kan der også være tale om, at man vil indspille en form for ekstramateriale, der skal med på udgivelsen af kultserien på BluRay DVD. Laura Palmers replik til Dale Cooper Men fans af serien hæfter sig alligevel ved et replikskifte fra finaleafsnittet i sæson to. Her siger Laura Palmers spøgelse (Sheryl Lee) nemlig til FBI-agenten, Dale Cooper (Kyle MacLachlan), at de vil ses igen om 25 år, og eftersom TV-serien foregår i 1989, vil det jo passe fint med, at David Lynch nu tager hul på fortsættelsen. ";Onsdag, 8. januar 2014
Bjarne Riis i tårer på TV; Den tidligere Tour de France-helt, Bjarne Riis, 49, har siden sin sportsligt ultimative triumf på Champs Elysée i Paris i 1996 været igennem mangt og meget. Han har oplevet medgang, men også modgang. Det sidste har han endelig åbnet op omkring i torsdagens TV-dokumentar ”Riis – Forfra” på DR1. Bryder sammen på skærmen Bjarne fortæller på TV om de seneste års personlige kriser, efter hans far og derefter hans mor døde og dermed åbnede et emotionelt sår fra hans opvækst. Talen om de mange følelser, får Riis til at græde for åben skærm. - Jeg tror, der er mange ting, jeg har i bagagen fra min barndom, som jeg aldrig sådan rigtigt har fået bearbejdet. Mange ting, som er kommet de seneste år. I forbindelse med, at jeg stod frem og bekendte doping i 2007, og at min far døde, og min mor døde også. Og så har der været alle anklagerne mod mig. Det pres var tungt, lyder det fra Bjarne, der i sommer solgte sit livsværk, sit cykelhold, til en russisk rigmand og nu vil give sig mere tid til sin familie. Se programmet ”Riis – Forfra” i aften på DR1 kl. 20.30 ;Onsdag, 8. januar 2014
Cecilie Frøkjær: Ny kæreste og en bog på vej; 2013 har budt på store oplevelser for TV 2-værten Cecilie Frøkjær på det private plan. Især en rejse til USA, har sat sine spor. - Jeg var i New York med mine børn (Sara og Mikkel, red.) i efteråret. Det var en rigtig god tur. Vi lejede en limousine, som vi kørte rundt i på Manhattan i to timer. Det var skide sjovt, især for børnene, siger hun og fortæller, at de var i USA fordi Frøkjærs far udstillede derovre. Ny kæreste - Og så har jeg jo fået en kæreste i 2013, siger hun og smiler, som kun hun kan smile. - Det er dejligt. Det er en gammel flamme, Cecilie har fundet sammen med. Det er nemlig 45-årige Michael Robak, der er redaktionschef på TV 2 Nyhederne, som hun var kæreste med tilbage i 2008, efter hun blev skilt fra børnenes far, journalisten Lars Daneskov. Dengang varede forholdet dog kun i et halvt år, inden de skiltes som venner. Var han med i USA? - Nej, det var kun mig og børnene. Flere rejser på vej Cecilie Frøkjær rejser meget med sine børn. De senere år har de været rundt i Europas storbyer, i 2013 var det altså USA. Rejsen i 2014 er også allerede på plads. - Der skal vi til Sri Lanka. Der er da noget af et spring fra Europas storbyer og USA til Sri Lanka. Hvorfor det valg? - Det er et spændende land, der er meget forskelligt fra det, vi ellers har prøvet, så jeg tror, det bliver rigtig spændende. - Og så bliver det også rart med noget sol og varme. Vinteren herhjemme varer jo nærmest 11 måneder, griner hun. På det professionelle plan venter der store ting for den sympatiske studievært i 2014. - Jeg er i gang med en interviewbog med Lise Nørgaard. Det er med udgangspunkt i de to biografier, som hun skrev for tyve år siden. Det er rigtigt spændende. Lise Nørgaard jo er et enormt interessant menneske. LÆS OGSÅ:  Den unge skuespiller Thomas Ernst havde et godt 2013. Læs på udeoghjemme.dk hvad der var årets bedste oplevelse Læs om Morten Ankerdals store øjeblik i 2013 på udeoghjemme.dk  ;Onsdag, 8. januar 2014
Peter Frödin: Peter Frödin: For sent at få børn;" Skuspilleren, gøgleren og komikeren, Peter Frödin, har opgivet at adoptere et barn med sin mand, Jon, fortæller han til Ekstra Bladet. Peter Frödin runder i dag 50 år, og dermed føler han, at han er blevet for gammel til at blive far. Hvis bøsser for 15 år siden havde kunnet adoptere børn, havde sagen forholdt sig anderledes. - Men nu er det for sent. Jeg er blevet 50, og Jon er 44, siger Peter Frödin til Ekstra Bladet. I stedet glæder han sig over at være gudfar til fire børn. Ét af dem er dramatikeren, Line Knutzons. - Jeg elsker de børn. De er unge mennesker, som stiller krav til mig og sørger for, at jeg kommer til lommerne på passende tidspunkter af året, siger dagens fødselar, som har skrevet to børnebøger om ""Lille Allan"" og har en tredje på vej. ";Tirsdag, 7. januar 2014
Årgang 0-Stephanie flytter med sin far;" Sammen med sin far Christian og sin lillesøster Isabella flytter Stephanie fra lejligheden i Slagelse til et lille hyggeligt hus på landet. Dermed har Christian valgt at tage skridtet fuldt ud og blive alenefar til sine to piger, som begge er vildt glade for at bo lidt udenfor byen. Hidtil har de alle tre boet tæt på Christians tidligere kæreste Pia og deres halvbror Tristan, men efter et par svære år med depression er Christian nu klar til at begynde på en frisk og et helt nyt liv sammen med sine to livlige døtre. Hos Rachel i Aabenraa er farmand Lars ovenpå igen efter en psykisk nedtur, og Rachel er vildt optaget af sin forestående konfirmation. Hjemme hos Emma i Tarm må Lene og Poul-Erik erkende, at deres datter har mere styr på lektierne, end de kan følge med til. Efter en periode som arbejdsløs dagplejemor får Lene igen job som pædagog i en børnehave. Seriens eneste dreng, Christian fra Aarhus, udvikler målrettet sit talent som tennisspiller, og hans storebror Oscar flytter hjemmefra for at gå på efterskole. Se ”Årgang 0” Tirsdag 7. januar kl. 20:00 - 20:50 På grund af EM i håndbold bliver de næste afsnit af ""Årgang 0"" vist 21. og 28. januar plus 4. februar. Læs om Christians nye liv i BILLED-BLADET på torsdag. ";Tirsdag, 7. januar 2014
Svær start for Oliver Bjerrehuus og Big Brother; Den første januar startede den nye sæson ”Big Brother” på Kanal 5, hvor modellen Oliver Bjerrehuus som husvært holdt et brag af en fest sammen med deltagerne i huset. Nu viser det sig, at programmet ikke har fået den bedste start, hvad angår seertal. Det skriver Metroxpress. På premiereaftenen havde 97.000 TV-seere blændet op for ”Big Brother” og Oliver Bjerrehuus, mens seertallet søndag aften var faldet til 88.000. Til sammenligning startede sæsonen i 2013 med 119.000 seere og i 2012 med 145.000 seere. Seertallet vil svinge op og ned Dermed er der et stykke vej op til de foregående sæsoner, men også til konkurrerende TV-programmer. Ifølge Metroxpress var der 270.000 seere til første program i sidste års ”Robinson” og 156.000 seere til premieren på ”Paradise Hotel 2013”. De indledende seertal for denne sæsons”Big Brother” får dog ikke Jesper Jürgensen, informationschef hos SBS Discovery Media, til at miste modet: - Vi er kun fire dage inde i den nye sæson, og når vi sender seks ud af ugens syv dage, vil seertallet svinge op og ned. Jeg synes, vi er kommet godt fra start. Oliver Bjerrehuus fungerer rigtig godt som husvært, og gør det godt sammen med deltagerne, udtaler han til Metroxpress. ;Tirsdag, 7. januar 2014
Jamie Oliver: Jeg er ikke den bedste far;" Jamie Oliver har viet en stor del af sit TV-liv til at undervise alverden i brugen af ordentlige fødevarer. Men han er ikke nogen ørn til at holde sine fire børn fast på vigtigheden af at få en formel uddannelse, indrømmer han i et interview i Daily Mail. Faktisk tvivler han på, at en eneste af dem nogensinde bliver optaget på et universitet. - Det ville chokere mig, hvis det skete, siger han til den engelske avis. - Måske er jeg ikke den bedste far. Min datter skal lave to timers lektier hver aften. Efter en time plejer jeg at sige: ""Stop nu. Lad os lege. Lad os lave noget andet"", fortæller han. Jamie Oliver er gift med Jools og far til Poppy, 11 år, Daisy, 10 år, Petal, 4 år og Buddy, 3 år. Hans egen uddannelse er sparsom. Han er ordblind og forlod den engelske folkeskole med elendige karakterer. Sin første roman læste han sidste år - som 38-årig. I det hele taget tvivler han på værdien af intensiv skoleundervisning. - Jeg er ikke sikker på, at det er den rigtige måde. I Japan og Korea knokler nogle børn 14-16 timer i døgnet med skolearbejde. Er det den rigtige vej?, spørger han i Daily Mail, hvor han også fortæller, at han har forsøgt at drosle sit eget hektiske liv lidt ned for at få mere tid til familien.   - For ti år siden arbejdede jeg syv dage om ugen. Men tingene forandrer sig, når man begynder at få børn. Som far løfter man blikket en dag og opdager, at ens lille baby pludselig er blevet tre år. Og man er ikke dén, barnet løber hen til, når det falder og slår knæet. Men jeg har fattet det nu. Jeg beskæftiger to assistenter, som udelukkende arbejder med at finde huller i min kalender til mere familietid. Trods sin enorme succes som verdensberømt TV-kok siger Jamie Oliver, at han er allermest stolt af at være ægtemand og far. - Jeg føler mig lidt underlig, når jeg siger dette: Men jeg elsker Jools over alt på Jorden. Jeg tror, jeg kunne gøre meget mere for at gøre hende lykkeligere. Men som tingene er, så er vi begge meget lykkelige og tilfredse, understreger han.           ";Tirsdag, 7. januar 2014
Camilla Plum: Camilla Plums søn er tiltalt for ponydrab; Camilla Plums 24-årige søn, Carl Plum, kommer nu til at stå til regnskab for, at han sidste sommer slagtede sin pony, Tarzan, på stranden i Tisvildeleje. Nordsjællands Politi har ifølge BT besluttet at rejse tiltale mod ham og hans 21-årige ven, der deltog i den makabre slagtning. - Vi har rejst tiltale mod to mænd i sagen. Det har endnu ikke været muligt at forkynde anklageskriftet, og derfor kan jeg ikke oplyse, hvad de er tiltalt for, siger anklager Jane Gade til BT. Sagen begyndte Sankt Hans aften, da en forfærdet familiefar kontaktede politiet, skriver BT. Hans datter havde set nogle unge mennesker, der var i færd med at tage livet af en hest neden for familiens sommerhus i Tisvildeleje. Hesten viste sig at tilhøre tv-kokken Camilla Plum. Carl Plum har i et brev bragt på Modkraft.dk forklaret, at han slagtede ponyen, fordi han ikke orkede at passe den. Planen var, at han og vennerne skulle spise ponyen i anledning af Sankt Hans. - Jeg har, som dreng opvokset på et økologisk landbrug, før slagtet dyr og ved hvordan dette skal gøres. Derfor vil jeg ikke gå i detaljer med selve slagtningen – du ved hvordan det foregår. Dyret nåede ikke at opfatte, hvad der skete, før det hele var overstået, og led dermed ingen overlast. Stranden var det mest oplagte og i øvrigt selvrensende sted. Der var ingen mennesker i syne, og det var sent om aftenen, skriver Camilla Plums søn i brevet. Vennerne nåede dog aldrig at spise Tarzan. Familiefaren kom imellem, og der opstod tumult. De var tre venner om Tarzans endeligt, men Nordsjællands Politi har ifølge BT ikke kunnet skaffe beviser for den tredjes deltagelse, hvorfor kun Carl Plum og den anden ven skal en tur i retten. ;Tirsdag, 7. januar 2014
KOM INDENFOR: Henrik Sass Larsen sætter sit hjem til salg; Den 47-årige politiker har sat sin 80 kvadratmeter store ejerlejlighed i Køge til salg for 1.695.000 kroner, og han har allerede gjort sig klart, at han ikke får nær så meget for lejligheden, som han selv betalte i sin tid. Udbudsprisen er nemlig sat 270.000 kroner under købsprisen, skriver Boliga Kendte Kollapset marked Henrik Sass Larsens køb af lejligheden i januar 2008 kunne næsten ikke være foretaget på et dårligere tidspunkt.  Se Henrik Sass' lejlighed her  Blot ni måneder senere kollapsede boligmarkedet, og alene i september, oktober, november og december 2008 faldt boligpriserne ifølge Boliga med over 6,4 milliarder kroner, mens de følgende år bød på historisk lav handelsaktivitet og enorme prisfald over hele landet. Den gennemsnitlige pris for én kvadratmeter ejerlejlighed i Køge var i 1. kvartal 2008 på 19.864 kr., mens den i 3. kvartal 2013 var helt nede på 15.162 kr. – et fald på 24 procent. ;Tirsdag, 7. januar 2014
Louise Wolff og Nikolaj Koppel danner igen par på TV; Ligesom ved sidste års Danmarks Indsamling er det igen i år Louise Wolff og Nikolaj Koppel, der styrer slagets gang ved det store indsamlingsshow lørdag den 1. februar, hvor DR sammen med 12 af Danmarks største humanitære organisationer skal få folk til at åbne pengepungen og støtte det gode formål. - Det er ekstremt tilfredsstillende at få lov at gøre et stykke arbejde, der så konkret betyder en forskel for mennesker, som mangler så meget. Når vi alle sammen både før og på selve indsamlingsaftenen lægger alle kræfter i, er der mennesker, som helt konkret får mad at spise, får hjælp til at få en plejemor eller får adgang til en fødselsklinik, udtaler Louise Wolff i en pressemeddelelse. Skal hjælpe forældreløse børn Temaet for indsamlingen i år er ”Når mor mangler”, og det dækker over, at pengene går til 12 projekter, der blandt andet skal forebygge hiv og aids blandt kvinder i Malawi, bekæmpe mødredødelighed i Nepal, Afghanistan og Cambodja, ligesom at man også vil hjælpe forældreløse børn i Zambia til en bedre fremtid. TV-vært Louise Wolff rejser snart til Cambodja for at besøge nogle af de familier, der får gavn af de danske penge. Børnedødeligheden i landet er blandt Asiens højeste, og hver dag dør omkring 50 børn under fem år. Også mødrene er hårdt ramt – Cambodja er et af de lande i Asien, hvor mødedødeligheden er højest, og det skyldes som regel fattigdom, manglende sundhedshjælp og lang afstand til sygehuse og klinikker. Sætter tingene i perspektiv - Som vært har jeg en vigtig opgave i forhold til at gøre noget, der ligger langt fra vores hverdag konkret for seerne. Det er altid en øjenåbner at få lov at tage af sted på sådan en tur, ligesom det er enormt givende at møde mennesker, der har det så anderledes end os. Mennesker, der har så lidt mellem hænderne, men som stadig er fulde af håb, drømme og ambitioner for et bedre liv. Det sætter tingene i perspektiv, udtaler Louise Wolff i pressemeddelelsen. I løbet af januar vil en del af DR’s sendeflade på TV og radio være dedikeret til forskellige historier, konkurrencer og auktioner med forbindelse til indsamlingen, og det store TV-show sendes direkte fra det tidligere Flyvestation Værløse lørdag den 1. februar fra klokken 19.00 på DR 1. ;Tirsdag, 7. januar 2014
"DRs dramachef: DR's dramachef: Lyden i ""Arvingerne"" bliver bedre";" Mange har problemer med at høre, hvad der egentlig bliver sagt i ""Arvingerne"". Selv Kirsten Lehfeldt, der spiller advokat i serien, røber i Ekstra Bladet, at hun søndag havde vanskeligt ved at forstå sig selv. Det er ikke første gang, der murres om mumleri i DRs dramaserier, og DR anerkender problemet og lover at tage hånd om det. - Vi har ganske rigtigt haft problemer både på ""Borgen"" og ""Forbrydelsen"" og vist også på andre serier, siger DRs dramachef, Piv Bernth, til Ekstra Bladet. - Det skal vi gøre os mere umage med. Det er der ingen tvivl om. Det skal vi helt klart. Vi prøver at ramme en balance for det samlede udtryk, hvor musik, baggrundslyde og dialog går op i en højere enhed. Og så er det jo super-ærgerligt, at balancen ikke rammer der, hvor den skal. Det er et dilemma. Man vil jo gerne give folk et udtryk, som de genkender. Så når vi skildrer en fest med musik og larm, ville det jo være mærkeligt, hvis dialogen kom helt i front. Det ville virke urealistisk. Men grundlæggende skal det blive bedre. Vi kan jo ikke have, at seerne er utilfredse med lyden og ikke kan høre den i øvrigt fremragende dialog, tilføjer Piv Bernth. Hun siger, at lyden skulle blive bedre allerede fra næste afsnit. Men hvis man stadig har svært ved at høre, hvad der foregår, går DR ind og omredigerer lyden. - Det er en stor operation at genåbne et færdigt afsnit og lave lyden om, men det kan blive nødvendigt, siger Piv Bernth til Ekstra Bladet. De første ti afsnit af ""Arvingerne"" er optaget. Til april begynder holdet optagelserne til de otte nye afsnit, der bliver sendt i efteråret. ";Tirsdag, 7. januar 2014
Caroline Wozniacki: Caroline Wozniacki: Rory spurgte far og mor om lov; Rory McIlroy er ikke bare golfspiller. Han er også en gentleman. Den nordirske superstjerne holdt på formerne og gjorde det på gammeldags manér, da han besluttede at fri til sin danske kæreste. Han spurgte først hendes forældre. En gestus, som Caroline Wozniacki ifølge BT sætter stor pris på. - Han spurgte mine forældre om lov, virkelig traditionelt, det var fantastisk, siger hun til BT. Rory McIlroy friede nytårsaften i Sydney efter først at have indhentet tilladelse fra Anna og Piotr Wozniacki. - Ja, jeg blev meget lykkelig. Og mine forældre var meget lykkelige på mine vegne. Det var hans forældre også og alle folk omkring os, fortæller Caroline Wozniacki. - Det er et særligt øjeblik, et særligt tidspunkt i vores liv. Det er fantastisk at have alt på plads i privatlivet, og vi kan virkelig fokusere på vores sport og den sæson, der ligger foran os, og som vi vi begge ser frem til til. Caroline Wozniacki er i Australien for at forberede sig til årets første Grand Slam-turnering, Australian Open. Hun vandt i går sin første kamp i 2014 i en optaktsturnering, da hun slog tyskeren, Julia Görges, i tre sæt. Men i dag røg hun desværre ud mod tjekken Lucie Safarova med sætcifrene 4-6, 6-7. ;Tirsdag, 7. januar 2014
Brødrene Price: Brødrene Price bedraget af to ansatte;" Adam og James Price har været udsat for et kolossalt tillidsbrud fra to af deres nærmeste ansatte, skriver BT. De havde i 2012 knap nok åbnet deres restaurant ""Brdr. Price i Tivoli"" , før den 37-årige restaurantchef og den 26-årige køkkenchef begyndte at stikke penge fra restauranten i deres egne lommer. De to holdt i eget regi arrangementer i brødrene Prices navn for firmaer og private. De brugte restaurantens råvarer og købte ind på restaurantens regning til deres egen sideforretning. I alt nåede de ifølge BT at bedrage for 292.839 kr., inden svindlen blev opdaget i juli 2013. En faktura på indkøbt kaviar afslørede dem. Brødrene Price førte nemlig ikke kaviar på menukortet. Adam og James Price er rystede over affæren, fortæller Price-restauranternes direktør, Mads Bøttger, til BT. - De var selvfølgelig chokerede over, at personer, som de havde vist tillid til og fået varmt anbefalet, havde gjort den slags. Det er en på alle måder kedelig sag, som vi heldigvis har arbejdet os ud af. At der er nogle få brodne kar skal ikke ødelægge det for os, og derfor ser vi frem til at få sagen afsluttet, siger Mads Bøttger. De to tidligere ansatte er tiltalt for bedrageri, og retssagen begynder i næste uge. ";Tirsdag, 7. januar 2014
Tillykke til Peter Frödin; I dag kan skuespilleren og sangeren Peter Frödin fejre sin 50 års fødselsdag. Han kendes især fra ”Det brune punktum”, ”Lex & Klatten”, filmen ”En kort en lang” og Zirkus Nemo. Hvis Peter Frödin har samme holdning til alder, som han gav udtryk for i et interview til Femina for et års tid siden, så tager han dagens skarpe hjørne med ophøjet ro. Er glad for at blive ældre Adspurgt om Peter Frödin er bange for at blive ældre, svarede han: - Nej, jeg er glad for at blive ældre. Bare det at være i live er i sig selv dejligt. Jeg er stadig i live, og det har jeg det godt med. I samme interview fortalte Peter Frödin også, at hans liv ikke altid har været nemt. - Men jeg er blevet bedre til at være i svære situationer, efter at jeg er blevet voksen, og jeg er heldig på den måde, at jeg har kunnet lide alle mine alderstrin. Jeg ser ikke tilbage på min barndom eller min ungdom eller på starten af mine 20’ere og tænker: Godt, man ikke er dér! Jeg kunne godt lide at være der, da jeg var der. Men jeg husker også tilbage med et smil på læben: Hvor er jeg dog glad for, at jeg har udviklet mig siden! ;Tirsdag, 7. januar 2014
Divya Das: Divya Das: Jeg er vegetar;" Med indiske forældre er nyhedsvært Divya Das vant til stærkt krydret mad, og sammen med Manu Sareen har hun for nogle år siden skrevet en kogebog med titlen ""Vores indiske køkken"". Hjemme i hendes eget køkken er der også masser af krydderier - og intet kød. Favoritten er bønnecurry - Jeg er vegetar. Jeg er vokset op med et vegetarisk køkken - det er ret normalt at være vegetar i Sydindien, hvor mine forældre er fra, siger TV 2-værten til Politiken.   - Da min søster og jeg var børn, gjorde mine forældre meget ud af, at vi skulle prøve at smage kød, og vi fik alt muligt kødpålæg med i madpakken. Men ingen af os var specielt optaget af det. Min indiske favoritret er en familieret, en tør bønnecurry med grønne bønner og en masse revet kokos. Det lyder egentligt lidt kedeligt, men når den bliver lavet med chili og lidt sennepsfrø, smager den supergodt. Det er en rigtig sydindisk ret. Man bruger meget kokos i det sydindiske køkken, mens man i Nordindien bruger mere kød og fløde, fortæller hun til Politiken. ";Mandag, 6. januar 2014
Lars von Trier: Lars von Trier fik Helmig til at synge for konens veninde; Filminstruktøren Lars von Trier er ikke nær så excentrisk derhjemme, som når han optræder i offentligheden, afslører hans kone, Bente Trier, i et stort interview til magasinet Elle. I virkeligheden er han en godhjertet fyr, fremgår det af interviewet.   - Lars går jo ikke rundt og er kunstner hele tiden. Sådan føler jeg det i hvert tilfælde ikke. Hvis en i familien er blevet syg, så beder Lars for dem. Han har sin egen lille religiøse overbevisning kørende. Han kan også finde på at ringe dem op eller troppe op med en gave. Lars ved jo om nogen, hvordan det er at have det dårligt, så han responderer meget på, når nogen har været ude for en stor sorg, siger hun til Elle og fortæller historien om dengang, han fik Thomas Helmig til at optræde. Thomas Helmig optrådte i stuen - Det eneste tidspunkt, han benytter sit navn på, er, når han kan glæde andre i en svær situation. Jeg havde en meget kær veninde, som blev syg af kræft, og hun var fuldstændig vild med Thomas Helmig. Vi kender ikke Thomas Helmig, men Lars fik sat i stand, at Helmig kom i stuen og sang en sang til hendes fødselsdag. Sådan noget er jo lige så sentimentalt som en Peter Belli-sang fra 1970'erne, men sådan er Lars. Han har hjertet på rette sted, siger Bente Trier til magasinet.   ;Mandag, 6. januar 2014
Per Fly: Per Fly får 11 nomineringer til Sveriges største filmpris;" Filminstruktøren Per Fly kan se frem til at blive aftenenes helt store hovedperson, når Sveriges største filmpris ""Guldbaggen"" uddeles ved en gallafest i Cirkus i Stockholm den 20. januar. Det er i år 50-året for uddelingen af Guldbaggen, så der er lagt op til en ekstra stor fest, og danske Per Flys svenske film ""Monica Z"" er nomineret i hele 11 kategorier. Ingen andre film har opnået så mange nomineringer. Det skriver SF Film i en pressemeddelelse. Mest sete film i Sverige i 2013 Per Flys ”Monica Z” handler om den berømte svenske jazzsangerinde og skuespiller Monica Zetterlund. Den tager sit udgangspunkt i starten af Monica Zetterlunds karriere og følger hende gennem hendes store succes i 1960’erne, til hun bliver gift med bassisten Sture Åkerberg i 1974. Filmen er blandt andet nominereret i følgende kategorier: ”Bedste film” og ”Bedste Instruktør” - Per Fly. ”Bedste Kvindelige hovedrolle” - Edda Magnason. ”Bedste Mandlige birolle” - Kjell Bergqvist og Sverrir Gudnason. ”Bedste fotograf” - Eric Kress. Den meget anmelderroste ”Monica Z” strøg direkte ind på biohitlistens førsteplads ved premieren i Sverige sidste år den 13. september og var med over 520.000 solgte billetter den mest sete film i Sverige i 2013. ”Monica Z” får danmarkspremiere torsdag den 20. marts. ";Mandag, 6. januar 2014
Iben Hjejle: Iben Hjejle er trukket i Dicte-tøjet igen;" Iben Hjejle bevæger sig fra i dag igen rundt i Aarhus' gader som journalisten Dicte Svendsen. TV 2 har påbegyndt en ny stribe optagelser til fortsættelsen af TV-serien ""Dicte"", som er baseret på Elsebeth Egholms populære kriminalromaner.   Første sæson af ""Dicte"" blev i gennemsnit fulgt af over 1,2 millioner serere, og fortsættelsen om Dicte Svendsen og politiefterforskeren Wagner, spillet af Lars Brygmann, er der blevet arbejdet på i over et år af de to hovedforfattere, Ida Maria Rydén og Dorte W. Høgh. Optager også i Filmby Aarhus' studier TV-serien ""Dicte"" er stadig stærkt forankret i Aarhus, og optagelserne kommer til at foregå i og omkring Aarhus på location såvel som i studierne i Filmby Aarhus.   - Vi er superstolte af ""Dicte"" og glæder os meget til at tage hul på endnu en sæson, hvor Dicte springer ud af bøgernes kriminalgåder og får sit eget liv. Seerne elskede første sæson af ""Dicte"", og det er fantastisk at kunne sætte ti nye afsnit i gang, udtaler TV 2's fiktionschef Katrine Vogelsang i en pressemeddelelse. Anden sæson af ""Dicte"" får premiere i efteråret 2014. ";Mandag, 6. januar 2014
Lene Maria Christensen: Lene Maria Christensen: Skræmt af sandsigerske;" Lene Maria Christensen fortalte i weekenden om sine rejseoplevelser til Politiken. Her afslørede hun, at en fiffig sandsigerske i New York er den mest interessante - og skræmmende - person, hun nogensinde har mødt på en rejse. - Vi var tre piger, som en dag gik ind i hendes lille biks, og jeg fik at vide, at der lå en forbandelse over mig, og hun fortalte om mange uhyggelige aspekter ved mit liv. Men hvis jeg havde et antal dollar, skulle hun nok fikse det. Jeg havde selvfølgelig ikke pengene, men hun havde manipuleret mig så meget, at jeg blev bange. Forhåbentlig har jeg lært, at når jeg mærker følelsen, at her skal jeg ikke være, så går jeg, siger hun i artiklen, hvor hun også fortæller, at hendes mand, Anders, er hendes bedste rejsefælle. Det har han været lige siden deres første biltur til Italien, et år efter at de havde mødt hinanden. Bilen blev stjålet - Vi tog et banklån og købte en brugt bil. Før afrejsen skulle vi se en forestilling på Østre Gasværk, men da vi kom ud, var bilen stjålet. Vi tog et nyt lån på 30.000 kr. og købte endnu en brugt bil, for vi havde sådan set frem til turen. Og den blev fantastisk og romantisk, siger Lene Maria Christensen til Politiken. Lene Maria Christensen medvirker for tiden i DRs nye dramaserie ""Arvingerne"", der har fået en forrygende start med tårnhøje seertal og flotte anmeldelser. Her spiller hun Solveig, der er gift med Frederik, som er én af de fire arvinger.  ";Mandag, 6. januar 2014
Andrea Elisabeth Rudolph: Andrea Elisabeth Rudolph skal giftes;" Skjern-håndboldspilleren Claus Møller Jacobsen må være en meget lykkelig mand. Han friede i december til den tidligere ""Vild med dans""-vært og nuværende cremedronning, Andrea Elisabeth Rudolph, afslørede hun i formiddag på det sociale medie, Instagram, under et billede af forlovelsesringen.  Og se blot hvad hun overstrømmende jublende skrev i følgeteksten:   -Se hvad der skete for mig en dag i december sidste år!!! #JA @clausmj ? #jajajajajajaaaaaaaaaaaaa #jatilminelskede #forlovet #kærlighed #forlivet #idagogimorgenogforaltid #troedeikkemankunneværesålykkelig #intetiverdenersomfør #gettingmarried #romanceinlondon #love #engagement. Det er da kærlighed, og den kommende gom kvitterede på sin Instagramprofil:  - Elsker dig for evigt - og derefter. Der er altså lagt op til et snarligt kendisbryllup mellem de to 37-årige, der skaber en sammenbragt familie med tre børn. Andrea Elisabeth Rudolph har Isolde på syv år fra et tidligere forhold, mens Claus Møller Jacobsen er far til Oscar på seks og Alma på to år. ";Mandag, 6. januar 2014
Mads Mikkelsen: Mads Mikkelsen hitter som Hannibal;" Mads Mikkelsen er godt på vej til at underbygge sin status som international stjerne. Han spiller hovedrollen i TV-serien ""Hannibal"" om kannibalmorderen af samme navn, og den har ifølge BT guffet sig frem til toppen af flere årslister over de bedste TV-serier i 2013.  En række amerikanske medier og blogs hylder første sæson ""Hannibal"" og ikke mindst seriens danske hovedrolleindehaver, Mads Mikkelsen. Således skriver BT, at Digital Spy har gennemgået samtlige engelske og amerikanske serier fra 2013 og kårer ""Hannibal"" som sæsonens bedste og henviser ""Breaking Bad"" til andenpladsen og ""House of Cards"" til tredjepladsen. Planer om syv sæsoner af ""Hannibal"" - Mens ""House of Cards"" blev hyldet for sin fornyelse af genren, og ""Breaking Bad"" løb med al ros fra kritikerne, boblede ""Hannibal"" i baggrunden og tiltrak en fanatisk fanskare nærmest fra første afsnit, og langsomt og hemmeligt blev den årets bedste show på TV,"" skriver Digital Spy i sin begrundelse og forudser, at serien i 2014 vil bryde ud af sin kult-status og blive det næste serie-fænomen. Også Whatculture har ""Hannibal"" som nummer et på deres liste og mener, at serien er ""den mest elegante, forstyrrende og surrealistiske visuelle nydelse på TV i mange år"". Bryan Fuller, der står bag serien, har ifølge BT planer om, at den skal løbe over syv sæsoner. Sæson 2 af ""Hannibal"" har premiere i USA på NBC den 28. februar. ";Mandag, 6. januar 2014
Bodil Jørgensen om teaterulykke: Jeg troede Søren var død; Bodil Jørgensen, som vi blandt andet kender for hendes rolle i Rytteriet og for en lang række roller på Det Kongelige Teater, valgte lige før jul 2012 at opsige sit faste job på netop Det Kongelige Teater. Opsigelsen kom i kølvandet på den voldsomme ulykke på Det Kongelige Teater, hvor en væg fra scenografien under en prøve væltede ned over skuespilleren Søren Sætter-Lassen. Bodil Jørgensen stod lige ved siden af. Hun nåede akkurat væk, men hendes kjole hang fast i væggen, da den faldt. – Hvis jeg havde fået den væg ned over kroppen, havde jeg ikke overlevet. Det havde jeg bare ikke. Og Søren, som lå inde under væggen. Jeg troede, han var død, fortæller hun til SØNDAG. Bodil Jørgensen fik sit tredje barn som 47-årig. Inden hun fandt ud af, at hun var gravid, troede hun det var overgangsalderen. På søndag.dk fortæller hun om at blive mor som 47-årig og de tanker, der følger med.  Jeg havde drømme I ugerne efter kunne hun ikke slå det ud af hovedet. Dels hvor heldig hun selv havde været. Dels hvor forfærdeligt det var for hendes kollega, som dog slap med livet i behold, men var hårdt medtaget og blandt andet havde fire brud på rygsøjlen. – Det hele byggede sig sådan op inden i mig i ugerne efter, at jeg besluttede at gå. Og her spillede så alligevel ind, at jeg var blevet 50 år. Det gik bare for alvor op for mig på det tidspunkt, at hvis jeg skulle nå noget andet i livet, så var det nu, siger hun og tilføjer: – På Det Kongelige er man ikke kunstnerisk fri. Man siger ja til det, man bliver tilbudt. Og jeg havde drømme. Jeg drømte om at lave en Lulu Ziegler-forestilling og havde også nogle ting, jeg tidligere havde lavet med Henrik (hendes nu afdøde eksmand, instruktør Henrik Sartou, red.) Da ulykken skete, blev det en opvågning for mig. Og et tegn. Et tegn på, at jeg skulle huske at få lavet de ting, jeg drømmer om, og ikke bare gå i ét med det faste og det vante, siger Bodil Jørgensen, der er aktuel i TV 2s nye serie Badehotellet. Sonja Oppenhagen løfter sløret for, hvorfor hun i sin tid blev nødt til at forlade Klaus Pagh. Det gør hun på søndag.dk Jeg ville afslutte arbejdet med Søren Selv om Bodil Jørgensen altså har sagt farvel til Det Kongelige, har hun spillet med i teatrets opsætning af både Strindbergs Faderen og Bergmans Fanny og Alexander siden. – Jeg ville bare gerne afslutte det samarbejde med Søren, som blev afbrudt dengang. Og jeg har nydt at stå på scenen med ham. Altså virkelig nydt at se ham bevæge sig og være i gang og være tilbage dér, hvor han allerhelst vil være. Pernille Højmark spiser lykkepiller for at komme gennem vinterhalvåret. På søndag.dk fortæller hun, hvordan hun har det med at tage pillerne     ;Mandag, 6. januar 2014
Zindy Laursen: Zindy Laursen:  Seks år i et voldeligt forhold;" Seks lange år i et voldeligt forhold drev sangerinden Zindy Laursen ud i depression, selvhad og en hospitalsindlæggelse, skriver BT. Men nu er hun tilbage, godt hjulpet på vej af en mor, der sagde stop. Hele forløbet har inspireret hende til sangen ""Fight or Flight"", som hun har netop har udgivet som single. Da moderen omsider kort før jul i 2012 brød tavsheden og lige ud meddelte sin berømte datter, at denne længe havde opført sig mærkeligt og ikke var selv, skete der noget. Zindy Laursen blev indlagt til observation for en hjernesvulst, men det viste sig blot at være migræne. Og hovedpinen og andre somatiske lidelser forsvandt som dug for solen, da hun under indlæggelsen slog op med kæresten. Hun har ikke set ham siden. - Ja, kroppen er en sladrehank. Hvis der er noget galt, springer symptomerne op overalt. Og selvom jeg ikke ville indse det, fortalte min krop sandheden, siger Zindy Laursen til BT. I dag er den 42-årige sangerinde rask, og hun har vendt nedturen til noget positivt ved at skrive sangen ""Fight or Flight"". Den er netop udkommet som single og fortæller om hendes kamp for at vende tilbage til sig selv. - For en gangs skyld handler det her ikke om penge og berømmelse. Og hvis mine advarsler og erfaringer kan redde bare én eneste pige eller dreng ud af et voldeligt forhold, så har det været al sliddet værd, siger hun til BT. Zindy Laursen er lige nu hjemme hos familien i Svendborg, men bor ellers skiftevis i New York og København.   ";Mandag, 6. januar 2014
Signe Molde: Det er rart at blive ældre; Det er ikke til at se det, men den 36-årige TV-vært Signe Molde-Amelung har selv bemærket, at hun er ved at blive ældre. Det er dog noget, som hun for længst har sluttet fred med, og som hun accepterer. - Smålinjerne i ansigtet kan jeg egentlig ret godt lide. Jeg synes kun, det er rart at blive ældre, og derfor omfavner jeg også, for det meste, det fysiske, der følger med, siger Signe Molde-Amelung til Alt for damerne. Signe Molde går i det samme tøj Der er dog et par ting ved sit udseende og helbred, som den kønne TV-vært selv mener, at hun kunne rette op på. Derfor giver hun også sig selv et par gode råd. - At jeg går for mange dage i træk i det samme tøj. Og jeg skal lære at rette mig op og spise sundere, siger TV-værten. Signe Molde-Amelung mener dog også, at hun har ret gode egenskaber, som hun får held til at udnytte, når hun er på skærmen i sit arbejde. - Jeg er heldigvis udstyret med en ret god situationsfornemmelse. Når jeg i fjernsynet indimellem opfører mig, som om jeg ikke ejer nogen, er det meget bevidst, siger hun til Alt for damerne. Signe Molde-Amelung er gift med journalist, instruktør og manuskriptforfatter Peter Molde-Amelung og mor til de to døtre Evelyn og Penny. LÆS OGSÅ:  Signe Molde-Amelung bruger ingen skønhedsprodukter. Læs hvorfor på IN.dk Læs hvordan TV-værten Ibi Støvring skrubber sig skøn på IN.dk  ;Søndag, 5. januar 2014
Kandis fejret med sølvfest; - Jeg har aldrig turdet håbe på, at vi skulle nå så langt. Men nu er det gået 25 år, og jeg kan ikke finde på andet, der er bedre. Det her er mit liv. Johnny Hansen gør status, efter han har givet en jubilæumskoncert i hjembyen Hurup. Her var mere end 300 trofaste fans mødt op til receptionen på Hotel Thinggaard, hvor Kandis bød på brunch og koncert. Mere end én million CD'ere har det populære orkester foreløbig solgt, og de fire musikanter, som foruden Johnny er Jens-Erik, Jørgen og Frank, er allerede i fuld gang med at fylde kalenderen for 2015, og der er ingen snak om at stoppe. - Så lang tid jeg kan holde til det og trække i den rigtige retning, så bliver vi ved, lover Johnny Hansen. Privat varer det endnu 25 år, før Johnny kan holde sølvbryllup, for han gifter sig først med sin kæreste Gitte til sommer. Læs reportagen og se billederne fra Kandis-festen i BILLED-BLADET på torsdag. ;Søndag, 5. januar 2014
Lise Nørgaard bestjålet for formue; - Det er en grim oplevelse for en gammel kone som jeg, siger Lise Nørgaard, der ikke kunne komme ind i sin lejlighed, fordi tyvene havde sat sikkerhedslåsen på indefra, efter de var brudt ind via altanen. I et interview med BT fortæller forfatteren til successerien Matador, hvor forfærdeligt det vat at komme til efter en nytårsfrokost, og finde hjemmet gennemrodet af ukendte gerningsmænd. Sølvtøj for flere hundrede tusinde kroner er blevet stjålet fra Lise Nørgaards lejlighed i Skodsborg, Nordsjælland. - De har taget alt mit sølvtøj. Fine ting som jeg har fået og arvet siden 1935, hvoraf en del har stor affektionsværdi for mig, fortæller hun til BT. Lise Nørgaard måtte have hjælp fra sin datter Bente og svigersønnen Per, der svingede sig op på hendes altan, hvor døren stod åben. I lejligheden var det meste rodet igennem af indbrudstyvene, der med dreven professionalisme var gået direkte efter de mest kostbare og lettest omsættelige ting, skriver BT. - Jeg er gudskelov intakt, og det samme er mine børn, børnebørn, oldebørn og alle deres hunde. Det trøster jeg mig med, og det er jo trods alt ting. Men der var en del, som har stor affektionsværdi, fordi det er noget, jeg har fået og arvet gennem mange, mange år, forklarer forfatteren til avisen. - Blandt andet en konfekt-skål i sølv, hvor der stod ’fra Unna og kone, Helsingør’. Det var et gammelt, kært arvestykke fra min mor. - Tyvene har båret det hele væk i min store Louis Vuitton-kuffert, så det hele har set meget troværdigt ud, da de gik, siger Nørgaard. ;Søndag, 5. januar 2014
Mimi Jakobsen: Sygdommen ændrede mit liv; Der er ikke noget, der er så skidt, at det ikke er godt for noget. Det kan generalsekretær for Red Barnet, 65-årige Mimi Jakobsen, skrive under på. At hun har netop det job i dag skyldes nemlig den kedelige omstændighed, at hun i 1997 fik konstateret borreliose, mens hun endnu var politiker, og det ændrede alt. - Pludselig fik jeg den her totale lammelse i hele ansigtet, hvor jeg tænkte, at jeg aldrig ville komme tilbage til det liv. Så begyndte jeg at tænke over, hvem jeg så var, siger Mimi Jakobsen til Alt for damerne. Mimi Jakobsen gør en forskel Hun blev nemlig nødt til pludselig at distancere sig fra hende Mimi Jakobsen, der var kendt fra fjernsynet og genopfinde sin egen personlighed. Men det mundede alt sammen ud i, at hun nu er ansat hos Red Barnet i et drømmejob, og at hun her virkelig føler, at hun kan gøre en forskel. - Det er især børnene i Syrien lige nu, som jeg har mødt rundt omkring i flygtningelejre. Se, hvordan vi med små midler kan få dem ind i fritidshjem og børnehaver, hvor de kan grine, danse, synge og glemme alt det, de har oplevet, siger Mimi Jakobsen til Alt for damerne. Dørene åbnes og lukkes Generalsekretæren føler generelt, at hun med tiden har lært, at livet går videre, og at det nogle gange godt kan give mening, at tingene ikke går, som man helt håber. Det skete for eksempel, da hun på et tidspunkt i sin karriere stillede op til Europaparlamentet men ikke blev valgt ind. - Jeg var utroligt ked af det. Da der var gået et par måneder, skete der nogle ting, som gjorde, at jeg tænkte at det var det helt rigtige, at jeg ikke skulle i Europaparlamentet. Det viser, at når en dør lukker sig, så åbner der altid en ny, siger Mimi Jakobsen. LÆS OGSÅ:  Her er Lykke Friis’ stilhemmeligheder Derfor vil Helena Christensen droppe modelkarrieren  ;Søndag, 5. januar 2014
Brian Laudrup kom i fint selskab; 44-årige Brian Laudrup takkede sine forældre Finn og Lone for, at han med deres gener, livserfaring og humor er nået så vidt i sit fodboldlov, at han nu bliver det 28. medlem af Hall og Fame, hvor blandt andre hans storebror Michael i forvejen har en buste stående. - Selv om det er 14 år siden, jeg stoppede min fodboldkarriere, kommer det hele tæt på nu, sagde en tydelig stolt og lidt bevæget Brian Laudrup ved afsløringen under Sport 2013, som DR sendte direkte fra Jyske Bank Boxen i Herning. - Jeg siger tak for, at jeg er fundet værdig til at blive medlem af denne eksklusive klub, sagde Laudrup, der også sendte en stor tak til sin kone Mette for altid at have støttet ham. ;Søndag, 5. januar 2014
Sara Blædel om slankebøger: Min begejstring blegner; Det er ikke fordi forfatteren ikke kan lide slankebøger, tværtimod. Interessen er bare svær at fastholde og krimierne er altså bare dem, hun altid vender tilbage til, fortæller hun til Familie Journal. Bøger om kost og sundhed har godt nok fået hende til at ændre noget i tilværelsen. Men hvorfor er det så hun alligevel ikke er så begejstret for de slankebøger: - … Jeg elsker den slags bøger, hvor man revolutionere hele sin livsstil, men min begejstring blegner desværre tit efter et stykke tid, så synes jeg ikke, det er sjovt længere, siger Sara Blædel. En kritisk boglæser Og forfatteren er kræsen med sine bøger. - … Jeg har en regel, der siger: Er jeg ikke fanget i løbet af de første 50 sider, går jeg videre til næste bog. Der er simpelthen alt for mange skønne bøger, så jeg slæber mig ikke igennem en bog, som jeg enten ikke bliver underholdt af eller bliver klogere af. Er vild med krimier Sara Blædel har skrevet krimier i snart ti år, og hun slugte dem da også som barn, når hun læste de kendte børnebøger ’De 5’. I dag er det stadig den genre, som trækker. - Jeg vender altid tilbage til krimigenren. Det er ikke, fordi jeg udelukkende læser kriminalromaner. Jeg læser meget blandet, men krimien fylder størsteparten af det, jeg læser, siger Sara Blædel. LÆS OGSÅ:  Læs om forfatter Annika Von Holdts vej til bøgerne Henning Stærk er også begejstret for en god krimi  ;Søndag, 5. januar 2014
Tine Baun venter en dreng; Ligesom hun i marts sidste år sluttede sin karriere på toppen, så begynder Tine Baun også sit liv uden badminton helt på toppen. - Jeg drømmer om at blive verdens bedste mor, sagde hun ved DR's store gallashow Sport 2013 lørdag aften. 22. maj er All England-mesteren sat til at føde sit første barn, og Tine har netop fået at vide, at hun får en søn. Hendes mand Martin har i forvejen Lucas og Freja på 15 og 12 år, som begge naturligvis glæder sig til at få en lillebror. - Træthed er det eneste, jeg mærker til graviditeten, fortæller den tidligere badmintonspiller. ;Søndag, 5. januar 2014
Jussi Adler-Olsen: Konen har altid været chefen; Med de fem romaner om Carl Mørk og afdeling Q har Jussi Adler-Olsen skabt en solid karriere som krimiforfatter. Men med sådan en omfattende succes, er der også brug for én, der styrer forretningen med hård hånd. Og den rolle er Jussi Adler-Olsens kone Hanne, blevet tildelt. Det fortæller parret i et interview med FEMINA i denne uge. Efter en lang selvstændig karriere, besluttede Hanne sig for at sige sit job som gruppeleder og socialrådgiver op for at blive Jussis assistent på fuld tid. - Jussi skulle mere og mere hjemmefra, og jeg kunne jo ikke tage med, for jeg skulle passe mit arbejde, og jeg savnede ham bare rigtig meget. Og så var det, jeg opdagede, hvor mange henvendelser om interviews, foredrag, udtalelser om det ene og andet og almindelig promotion, der skulle svares på, siger Hanne, mens Jussi Adler-Olsen uddyber: - I et forfatterskab skal du for eksempel have styr på, at den der havde blå øjne i bog nummer ét, også har det i nummer tre. Jeg havde brug for at registrere, hvad jeg lavede, så jeg ikke lavede fejl. Jeg havde også lige pludselig en del nye forlag, som ville have svar på alt muligt. Og administrationen sammen med registreringerne af den litterære del af mit forfatterskab er det Hanne, som står for i dag, siger Jussi Adler-Olsen. Hanne er chefen Nu har Hanne og Jussi arbejdet tæt sammen i fire år, været på bogmesser rundtom i verden, været på skriveophold i Barcelona og taget pauser i deres sommerhus i Blekinge, hvor de kan få ro for pressen, og i den tid er det ifølge Jussi altid været Hanne, der har fungeret som chefen. Blandt andet har Hanne nu – klog af skade – opbygget et nyt skema for Jussi, hvor vintertid skal være skrivetid, og sommertid er perioden, hvor han tager PR-jobs og rejser ud i verden og møder sine læsere og forlag, fortæller hun i FEMINA. - Det har altid været Hanne, der var chefen, siger Jussi Adler-Olsen. LÆS OGSÅ:  Tim Vladimir var overbevist om, at han skulle være sammen med sin kone, da han først mødte hende Hvorfor det tog lang tid for korrespondenten Rasmus Tantholdt at overbevise sig selv om, at han er god til det, han laver  ;Søndag, 5. januar 2014
Brian Laudrup og familie til sportsgalla; Sportsfolkene strømmer til Herning for at være med til at fejre resultaterne i det forgangne år. Et af dansk fodbolds største navne, Brian Laudrup, der nu er ekspert på TV3 +, havde taget både sine forældre, samt sin hustru og deres to børn med til det store show, som DR sender direkte fra Jyske Bank Boxen i Herning lørdag aften kl. 21. På billedet herover er det fra venstre Finn Laudrup, der går fint igen efter at have fået en ny hofte, sammen med fru Lone. Derefter er det Mette og Brian Laudrup med deres 20-årige datter Rasmine samt sønnen Nicolai på 25, der er sammen med sin kæreste Anna Ida Løfberg. Festlig aften DR lover et brag af en fest i Herning og Thomas Helmig, Christopher og Carpark North leverer musikken. I løbet af aftenen bliver der uddelt otte priser, og bagefter slår alle sig løs til den populære nattefest og glemmer for en stund alt om træning og diæter. Værter ved aftenens program på DR1 er Ulla Essendrop og Peter Møller.    foto: DRPeter Møller og Ulla Essendrop  ;Lørdag, 4. januar 2014
Chris MacDonald: Er klar til børn; Den 40-årige amerikaner Chris MacDonald er efterhånden så kendt et ansigt i Danmark, at de fleste ikke nok er klar over, at det handler om sundhed, når hans navn bliver nævnt. Chris MacDonald har flere TV-programmer bag sig der alle opfordrer danskerne til et sundere liv. Han er også forfatter til selvbiografien ”Du er ikke alene”, som tager udgangspunkt i den sidste tid med faren, som døde af kræft i 2010. I et interview med Alt for damerne, åbner sundhedsguruen lidt op for den mere private del af sit liv, som han deler med sin kæreste på Islands Brygge i København. – For mig er kærlighed mange ting. Indimellem har vi en tendens til at afgrænse vores kærlighed, fordi vi føler, at den skal være parkeret ét sted. Det er måske en kvindelig ting… og nu skal jeg ikke udstille min kæreste på nogen måde, men det er generelt noget, jeg oplever i os mennesker. At vi har brug for retningslinjer og afgrænsninger. Jeg tror bare, at jo mere åben og kærlig man kan være overordnet, jo bedre, siger han til Alt for damerne. Klar til at påtage mig det ansvar Chris har boet 14 år i Danmark og er med sine 40 år nu klar til at tage et andet ansvar i sit liv. Nemlig børn. – Jeg er meget åben for det. Det ville da være dejligt, men det har været helt bevidst, at der ikke er kommet nogen. Jeg er helt klart en sen starter og bare virkelig opdraget ud fra tanken om, at børn er det ultimative ansvar, fortæller MacDonald og tilføjer: – Jeg ved, hvor meget det betyder at have nogle forældre, der har tjek på det. Men nu er jeg klar til at påtage mig det ansvar. ;Lørdag, 4. januar 2014
Le Gammeltoft: Derfor sælger jeg mit tøj; Når man har alt for meget af noget, kan man lige så godt dele ud. Sådan har i hvert fald den 35-årige radiovært Le Gammeltoft det. Hun har nu valgt at sætte sit brugte tøj til salg igennem webshoppen Fashion-resales, og overskuddet går til velgørenhed. - Jeg har altid troet på at genbruge tøj, og når man kan lide tøj, så er der brug for udskiftning. Fashion-resales støtter et godt formål, og så kommer jeg samtidig af med noget, jeg ikke bruger, siger hun. Le Gammeltoft sælger dyrt tøj Le Gammeltoft er tilhænger af at støtte velgørenhed på en simpel måde, fordi beklædningsgenstandene bliver solgt over nettet, og andre står for kontakten til kunderne. Ifølge hende er den købsmodel fremtiden, og så vil der samtidig kommer mere fokus på genbrug, og det er et koncept, som hun mener folk vil støtte. Selv har hun sat flere dyre mærker til salg som Stella McCartney, Marc Jacobs og Stella Nova men også hverdagstøj fra Won Hundred eller Zara. - Det er køb, jeg har gjort over nettet og nogle fejlkøb.  Jeg får i nogle tilfælde nogle af penge tilbage, mens andre donerer jeg helt, og så er det helt navnløst, siger Le Gammeltoft. Radioværten vil give noget videre Hun beskriver sin garderobe som ret kaotisk, fordi hun er elendig til at få ryddet op. Så snart hun har prøvet, kommer sagerne igen i uorden, når hun hiver et stykke ned i farten på vej ud af døren. Radioværten har heller ikke haft det godt med at smide de dyre mærker i tøjcontainerne, og nu har hun mulighed for at sælge dem over nettet og samtidig støtte et godt formål. - Det er lækre ting, og det er både jeans og toppe, som jeg måske ikke har gået så meget med.  Når man som jeg bliver støttet med gaver og rabatter, så synes jeg, at det er en god ide også at give videre, siger Le Gammeltoft. Fashion-resales har ud over radioværten en række kendte frontfigurer som Lina Rafn, Camilla Ottesen og Mathilde Norholt. LÆS OGSÅ:  Hertuginde Catherine optræder endnu en gang i tøj, hun har båret før. Se billedet på IN.dk Camilla Ottesen har også valgt at sætte sit tøj til salg over Fashion-resales. Læs mere på IN.dk  ;Lørdag, 4. januar 2014
Mikkel Beha Erichsen: Mine sønner er rejst fra mig; Det har været et travlt år for TV 2’s populære studievært, Mikkel Beha Erichsen. Udover sit faste job som vært på Go Morgen Danmark, har Mikkel Beha haft sit eget program, ’Mesternes Mester’ på TV 2: - Jeg må sige, at det har været et begivenhedsrigt år for mig. Men det er nu ikke det, der har fyldt mest i året, der er gået. Han har nemlig måtte sige farvel til sine to store drenge. - Emil (20) og Theis (23) er på vej jorden rundt i vores sejlbåd, sammen med fem venner, siger han. Ingen pres fra far - Jeg har overhovedet ikke presset dem, selvom jeg selv elsker at sejle. Men vi er tidligt skadet i vores familie, griner han med henvisning til, at hans far, Troels Kløvedal, altid har sejlet meget. Det er smittet af på hele familien, der elsker de syv verdenshave. Det er en tur, der tager sin tid. Mikkel venter ikke at se sine sønner før om tidligst tre år. - Sådan en tur tager jo tid. De skal jo også have mulighed for at lægge til land, der hvor de kommer frem, siger han. En nærværende vært Tidligere på året blevet Mikkel Beha for tredje år i træk kåret som ’Årets mandlige TV-vært’ af Billed Bladets læsere. Et imponerende hattrick, som værten naturligvis er meget stolt over. Han har selv et bud på en forklaring på, hvorfor han bliver ved med at vinde. - Jeg tror, det er fordi, jeg altid tager mit arbejde og mine gæster alvorligt. Jeg sørger altid for at være mig selv og for at være nærværende. Det tror jeg, at folk kan mærke. LÆS OGSÅ:  Læs om Morten Ankerdals største begivenhed i 2013 på udeoghjemme.dk Jane tager sit eget liv den 9. januar og udeoghjemme.dk har snakket med hende  ;Lørdag, 4. januar 2014
Tillykke til Sonja Richter med de 40 år; Skuespilleren Sonja Richter, der i efteråret var aktuel i rollen som Merete Lynggaard i filmen ”Kvinden i buret”, bliver i dag 40 år. Sonja Richter er uddannet fra Odense Teater i 1999 og fik i 2002 sit gennembrud på film i Susanne Biers ”Elsker dig for evigt”. Sonja Richter har også haft succes på de skrå brædder blandt andet i titelrollen i ”Hedda Gabler” og i ”Et drømmespil” på Betty Nansen Teatret. Og det er ikke kun anmelderne, der roser skuespilleren: - Hun er en meget original, talentfuld ung kvinde med en meget god forstand – og med en kraft indeni sig, som jeg slet ikke havde, da jeg var i hendes alder. Hun er et beundringsværdigt menneske, som jeg holder meget af, har hendes kollega Ghita Nørby sagt om hende til Berlingske. ;Lørdag, 4. januar 2014
Lucy fra X Factor: Vidste ikke rigtigt hvad X Factor var; Som det med al tydelighed fremgik af sæsonens første afsnit af ”X Factor”, var der langt mellem de talentfulde sangere, da de tre dommere tog til Aarhus, som ellers har leveret end mængde store talenter gennem konkurrencens seks tidligere sæsoner. En af deltagerne skilte sig dog heldigvis ud mellem mængden – nemlig den 23-årige Lucy Mardou fra Thy. Produktionsselskabet BLU havde set Lucy på internettet og havde opfordret hende til at møde op med sin guitar og en komposition fra egen hånd. Og det gav heldigvis pote. Selv tager hun dommernes begejstring og sin audition med knugende ro. - Det var lidt ligesom at spille sin sang for tre publikummer. Selvfølgelig var jeg lidt nervøs, men det var nok mest på grund af de mange kameraer. Jeg vidste jo slet ikke hvad jeg gik ind til, fortæller Lucy, som heller ikke kendte de tre dommere i forvejen. - Jeg har aldrig set ”X Factor” og vidste ikke hvad det var. Vi har ikke et fjernsyn. Kun computer og internet. Så hvis vi ser TV, er det mest film og serier, fortæller Lucy, som siden maj måned sidste år har boet i Thy-lejren sammen med sin kæreste Hector. Parret har en datter på 10 måneder. Da udsendelsen løb over skærmen her til aften, var det meste af lejren samlet for at se Lucy. Og alle sejl sat. Så der var både storskærm og fællesspisning i det alternative samfund i Nordjylland. ;Fredag, 3. januar 2014
Mads Mikkelsen nomineret til Bodil; De Danske Filmkritikere er her til eftermiddag nået til enighed om, hvem der skal dyste om Bodil Prisen 2014. I en pressemeddelse fremgår det, at det er nogen af Danmarks helt store navne, der skal op mod hinanden. Nominerede i kategorien årets bedste film er: Jagten, der har Mads Mikkelsen i hovedrollen. Nymphomaniac, der er Lars von Triers nye omdiskuterede film om at være besat af sex. Nordvest, der er en gangsterfilm fortrinsvis spillet af amatører. Sorg og glæde, Niels Malmros´ film om hans og hustruens kamp efter hun har slået parrets datter ihjel. Kvinden i Buret, der er baseret på Jussi Adler Olsens krimi af samme navn. Årest mandlige hoved rolle kan gå til: Jacob Cedergren (Sorg og glæde), Mads Mikkelsen (Jagten), Nicolas Bro (Spies & Glistrup), Gustav Dyekær Giese (Nordvest), Stellan Skarsgård (Nymphomaniac). Årets kvindelige hovedrolle kan gå til: Sofie Gråbøl (I lossens time), Charlotte Gainsbourg og Stacy Martin (Nymphomaniac) og Helle Fagralid (Sorg og glæde). Hvem der løber af med de eftertragtede priser afgøres d. 1. februar på Bremen Teater. Årets vært er Troels Lyby.   ;Fredag, 3. januar 2014
Datteren: Grevinde Anne Dorte ønskede selv at dø; Grevinde Anne Dortes tre døtre sad alle hos hende, inden hun torsdag aften stille sov ind i døden. -Vi holdt om mor og kyssede hende farvel, siger Camilla af Rosenborg, 41 år, der sammen med sin tvillingesøster Josephine og lillesøsteren, Feodora på 38, nok var klar over, hvor det bar hen, men alligevel havde håbet, at deres mor endnu engang ville vinde kampen mod døden. Men denne gang slog kræfterne ikke til. -Til sidst ønskede mor selv at dø, siger Camilla af Rosenborg, der ligesom sine søstre har støttet Anne Dorte de sidste svære måneder, hvor hun blev mere og mere svækket efter sin kræftsygdom. At hun overhovedet klarede at komme videre efter sin elskede mand, greve Christian af Rosenborgs død i maj sidste år, betegner de tre døtre som ”fantastisk imponerende”. Et smertefuldt farvel De sidste timer på Gentofte Hospital blev naturligvis et smertefuldt farvel for Camilla, Josephine og Feodora, men senere fik de støtte af deres mænd og børn. Grevinde Anne Dorte elskede sine syv børnebørn, og det var også meget vigtigt for dem, der er i alderen  5 til 15, at få sagt et sidste farvel til deres  mormor. Selv om det kneb gevaldigt med at holde tårerne tilbage. Anne Dortes svigerinde, prinsesse Elisabeth, var også på hospitalet, ligesom en lille håndfuld af Anne Dortes og Christians nære venner gennem mange år. Fredag sagde den nærmeste familie et allersidste farvel til deres elskede mor, svigermor og mormor i kapellet, hvorefter de sammen tog hjem til Sorgenfri for at støtte hinanden og planlægge bisættelsen. Den finder sted torsdag den 9. januar fra kirken i Kgs. Lyngby, hvor også grev Christians begravelse fandt sted. Senere skal grevinde Anne Dortes urne nedsættes på kirkegården ved siden af sin mand. ;Fredag, 3. januar 2014
Sarah-Sofie Boussnina har fået en kæreste; I december måned kunne Sarah-Sofie Boussnina ses hver aften på TV 2 som Regitze i julekalenderen ”Tvillingerne og julemanden”, og snart kan hun ses i DR’s ”1864”. Selv om der således har været masser at se til i 2013, har skuespilleren også haft tid til at møde en mand. Det skriver SE og HØR. Kæresten studerer i Tyskland - Jeg har en kæreste. Vi har kun været sammen i få måneder, og han bor ikke i Danmark, men jeg formår alligevel at være sammen med ham hver anden uge. Han bor i Tyskland - så det handler om at prioritere, og jeg prioriterer ham meget højt i mit liv, fortæller Sarah-Sofie Boussnina til bladet. - Jeg mødte ham gennem nogle fælles venner. Han er dansk, men læser i Tyskland lige nu. Det er fantastisk, at Viber og Skype og sådan noget eksisterer, så vi kan kommunikere meget sammen uden, at det bliver en udgift, tilføjer Sarah-Sofie Boussnina til SE og HØR. ;Fredag, 3. januar 2014
Grevinde Anne Dorte er død; Grevinde Anne Dorte af Rosenborg er sovet stille ind, 66 år gammel, på Gentofte Hospital den 2. januar kl. 20.00 Bisættelsen vil finde sted fra Lyngby Kirke på torsdag den 9. januar klokken 10.30, oplyser grevindens døtre komtesserne Josephine, Camilla og Feodora. ;Fredag, 3. januar 2014
Lina Rafn: Thomas Blachman sover; Det var sandhedens time i Aftenshowet i går aftes. Lina Rafn, Thomas Blachman og den ny ”X-Factor”-vært, Eva Harlou var inviteret i studiet som optakt til årets ”X-Factor”, der starter i aften. Der var inviteret til en omgang ”Kend din kollega”, og det kom der et par gode grin ud af. DR’s hjemmeside bringer et uddrag fra aftenen: - En gang i mellem forsvinder Thomas. Jeg ved faktisk ikke helt, hvad du laver, men du er bare væk, siger årets ”X Factor”-vært og kigger spørgende på Thomas Blachman. Skønt Eva Harlou er ny kvinde om bord kender hun allerede nu sin nye kollega Thomas Blachman så godt, at hun ved, han har det med at falde i staver og nærmest synke ind i sig selv. Og Lina Rafn er fuldstændig enig med den nye vært. - Du kan jo lægge dig ned og sove lige her, griner Lina. - Jeg har ikke lagt mærke til det, siger Blachman halvtørt. - Nej, for du sover jo, griner hans to kvindelige kolleger. Det er 7. omgang af ”X Factor”, der i aften løber af stablen. Lina er tilbage som dommer i programmet sammen med Blachman og Remee, og trekløveret glæder sig, selv om det altid er noget af en rutchetur at medvirke. Og det leder frem til næste spørgsmål: Hvem tuder mest? - Lina! Kommer det promte fra Blachman, og han får straks svar på tiltale: - Thomas er jo en guldfisk. Han kan ikke huske hvad der skete i går, som udgangspunkt! Hele klippet fra Aftenshowet i går kan ses på DR’s hjemmeside - klik her! ;Fredag, 3. januar 2014
Annette Heick: Slap heldigt fra husbrand; Annette Heick og hendes familie er sprunget ind i det nye år med en slem forskrækkelse. Nytårsaften blev der fyret op under hjemmet i Malmø på værst tænkelig vis. - Vi havde husbrand! Det kunne være endt helt galt - men det gjorde det heldigvis ikke, siger en lettet Annette til BILLED-BLADET. I juledagene havde familien haft problemer med strømmen, og nytårsaften gik lyset nok en gang. Annette var væk på job, men hendes mand fik skiftet sikringerne, inden han selv forlod huset. - Da jeg kom hjem nytårsdag, lugtede der virkelig, virkelig brændt. En voldsom lugt af brændt plastik. Elektrikeren kom så hurtigt, det kunne lade sig gøre 2. januar, og da han fik åbnet ind til varmeskabet, var det hele smeltet sammen og sodet. Ledningerne var brændt, og elektrikeren sagde rent ud: ”Det er et under, at flammerne ikke har fået fat i isoleringen, for så var huset brændt”, fortæller Annette. Med andre ord begyndte 2014 med held i uheld for familien Heick, der nu afventer en melding om, hvorvidt fyret skal skiftes ud. - Alt er slukket, så her er koldt. Jeg har aldrig smidt så meget brænde i pejsen, men vi har det godt alle sammen, siger Annette.    Foto: Privat ;Fredag, 3. januar 2014
Trinny på ekstravagant kæresteferie; Den ene halvdel af mode-makkerparret Trinny og Susannah, nemlig Trinny Woodall, festede nytåret ind på øen Mustique i det Caribiske øhav. Det skriver Hellomagazine. Sammen med kæresten Charles Saatchi har TV- og modeikonet, Trinny Woodall, en vidunderlig ferie i Caribien. Det forelskede par tilbragte en festlig aften 30. december med prominente navne som blandt andre Kate Moss og Brian Adams. Nej tak til fest med Mick Jagger Også aftenen efter var de to indbudt til fest. Parret valgte dog at takke nej til en invitation fra Mick Jagger, der ellers havde inviteret til nytår på en luksusbåd til en kvart million kroner. Det velhavende kærestepar har været sammen siden sensommeren, og ifølge kilder, der var med til Kate Moss´ fest, opførte parret sig, som om de var på bryllupsrejse. Charles Saatchi var tydelig stolt af sin kæreste, og viste hende frem, som havde han fået en stor præmie, forlyder det. 49-årige Trinny gik i 2008 fra sin mand efter ti års ægteskab. Charles Saatchis ægteskab med TV-kokken Nigella, sluttede i juli sidste år.   ;Fredag, 3. januar 2014
X Factor-dommerne er frustrerede;" For 7. gang har tre af landets bedste musikere sat sig i dommersæderne, når første afsnit i den nye sæson ""X Factor"" sendes i aften klokken 20.00 på DR1. Og BILLED-BLADET har smugkigget på det første program og kan godt garantere for solid fredagsunderholdning. Det er den gamle dommertrio fra 2008, som igen er tilbage, og Lina Rafn, Thomas Blachman og Remee får endnu engang deres sag for, når de i det første program søger talenter med den berømte ""X Factor"". Desværre er frustrationen ikke helt til at komme udenom, da dommertrioen slår vejen forbi Aarhus, som normalt er garanti for dygtige sangere. Kaj viser tænder Men på denne dag i Aarhus er der langt mellem snapsene. Heldigvis er der enkelte underholdende lyspunkter mellem de mange nitter og underholdningsværdien er i top, da Kaj stiller sig op foran Lina Rafn, Thomas Blachman og Remee med sine nye tænder, som han er nødt til at tage ud, før han kan synge. Det får heldigvis smilet frem hos de frustrerede dommere. De næste to uger fortsætter audition-programmerne. Herefter er der de berømte boot camps, og den 14. februar starter de store liveshows direkte fra DR-Byen.  Vært på ""X-Factor"" er den smukke Eva Harlou - se det flotte galleri her!  ";Fredag, 3. januar 2014
Jens Okking på plejehjem; I ti år boede Jens Okking i familiebofællesskab med sine to sønner, Mads og Niels, samt en svigerdatter og et barnebarn. Nu er den folkekære skuespiller imidlertid flyttet på plejehjem. Ifølge Okkings søn, Niels, skyldes flytningen dog ikke sygdom. Det fortæller han til TV2. -Min far har det ganske glimrende. Der er ikke noget odiøst i hans flytning. Han ville gerne bo for sig selv og give plads til de næste generationer, fortæller Niels Okking. Han er for nyligt blevet far til tvillinger, og for at give mere plads i familiekollektivet på Sydsjælland tog Jens Okking allerede for to år siden, initiativ til at flytte i ældrebolig. Heldigvis er der stadig rig mulighed for at være meget sammen. 74-årige Jens Okking bor stadig så tæt på, at familien kan ses, så ofte det passer dem. -Han er kun 7-8 minutter væk i bil, så vi ses stadig flere gange om ugen, og far var naturligvis hjemme både til jul og nytår, fortæller Niels Okking.   ;Fredag, 3. januar 2014
Mange tændte for de nye TV-serier på TV 2 og DR1; I denne uge havde to stort anlagte TV-serier premiere, og både ”Arvingerne” og ”Badehotellet” var noget, der kunne få seerne til at tænde for fjernsynet. Det skriver Mediawatch. Første afsnit af TV 2’s ”Badehotellet” blev vist mandag aften, og her så 1.542.000 seere med, hvilket er det højeste seertal til en premiere på en TV-serie på kanalen siden slutningen af 1990’erne, oplyser TV 2. Om onsdagen var det så DR1’s tur til at blænde op for første afsnit af ”Arvingerne”. Ifølge TV 2 og tal fra Gallup TV-meter havde 1.784.000 seere sat sig til rette for at se den, og det er flere seere, end da tredje sæson af ”Borgen” havde premiere på DR1 den 1. januar 2013, hvilket 1.763.000 seere dengang så. Mens ”Badehotellet” bliver sendt mandag aften klokken 20.00 på TV 2, kan de næste afsnit af ”Arvingerne” ses søndag aften klokken 20.00 på DR1. ;Fredag, 3. januar 2014
Ekspert: Wozniackis ring koster over en million kroner ; Nytårsaften blev Caroline Wozniacki og Rory McIlroy forlovet, og billeder af den omfangsrige forlovelsesring kom hurtigt frem. Nu har en irsk ekspert givet et bud på, hvad ringen har kostet golfspilleren. Det skriver Irish Mirror. - Jeg ville sige mere end 150.000 euro (cirka 1,12 millioner kroner, red.) afhængig af farven og klarheden, hvilket jeg ikke kan se ud fra billedet, fortæller Seamus Fahy fra den eksklusive Dublin-juvelér Voltaire Diamonds til avisen. LÆS OGSÅ: Her er sandheden om Kate Middletons forlovelsesring Ifølge Seamus Fahy er en forlovelsesring i stil med Caroline Wozniackis eftertragtet: - Den er meget smuk og den er meget populær for tiden, siger han om ringen, der består af en stor diamant omkranset af flere små. Seamus Fahy vurderer i øvrigt den store diamant til at være mindst fem karat. Se Caroline Wozniackis forlovelsesring på tennisspillerens Facebookprofil. ;Torsdag, 2. januar 2014
Claudia Rex og Joachim Ingversen har slået op;" Danseren Claudia Rex blev sidste år kærester med sin dansepartner i forrige års udgave af ”Vild med dans”, Joakim Ingversen, men nu er forholdet slut. Det skriver Her & Nu. Claudia Rex bekræfter bruddet i en sms til bladet, og ifølge Ekstra Bladet har hun den 31. december blandt andet skrevet på sin Facebook-profil: ”Så er cirkushatten sat på og jeg er klar til at fyre den af for første gang i 5 år som en fri fugl… Glæder mig!"" Forholdet mellem Claudia Rex og Joakim Ingversen varede omkring et halvt år, og før det havde danseren et fire år langt forhold til Martin Coops. Her & Nu har uden held forsøgt at få en kommentar fra Joakim Ingversen.   ";Torsdag, 2. januar 2014
Lena Maria Christensen: Jeg gør, hvad jeg kan som mor;" Lene Maria Christensen er en af de succesrige skuespillere fra ""Arvingerne"", og hun er naturligvis glad for seriens umiddelbare succes og ikke mindst for sin rolle som ”stand-by-your-man”-Solveig, som de kalder hende på holdet. - Jeg spiller Solveig, der er vild med sin mand, og det liv de har, men hun vil gerne have tilliden og fortroligheden med ham. Så det kommer det til at handle rigtig meget om for dem, siger Lene Maria Christensen, der i serien er mor til to. Det er hun også privat, hvor hun sammen med sin mand Anders Bach Petersen, der er billed-behandler, har pigerne, Viola på to et halvt og Nanna på syv år. - Jeg gør meget ud af at se, høre og forstå mine børn, men jeg skælder jo også ud på de forkerte tidspunkter og alt det der, man gør forkert indimellem. I vores generation er rigtig mange af os ret optaget af at gøre alting rigtigt for vores børn, men det MÅ der da også komme nogle råb ud af på et tidspunkt. Fordi de simpelthen ikke forstår, hvad vi egentlig mener, siger Lene Maria Christensen, og stiller spørgsmålstegn ved, om den ”forstående” form for opdragelse altid er den rigtige. - Vi brokker os jo også over vores egne forældre. Det er heldigvis den ret vi har, men man forsøger jo at gøre sit bedste, og det, vi synes, er mest rigtigt, men det kan da godt være, vi tager fejl, hvem ved, siger skuespilleren. ";Torsdag, 2. januar 2014
Mette Blomsterberg danser igen; Sammen med Michael Olesen fik den danseglade konditor en sjetteplads i ”Vild med dans” 2013. Men hun fik også både et venskab og en danseglæde for livet. Fredag 3. januar optræder Mette Blomsterberg og Michael Olesen for sidste gang som ”Vild med dans par”. Det sker klokken 19.00 på bytorvet i Horsens. SE OGSÅ:   Galleri med Vild med dans  ”Det er nok de sidste dansetrin fra konditoren. I hvert fald iført de smukkeste kjoler og med dygtige Michael Olesen i mine hænder”, fortæller Mette Blomsterberg på sin Facebook. Mette Blomsterberg er taknemmelig for, at hun har fået dansen helt ind i hjertet, da Michael Olesen fik smittet hende med sin passion og glæde for dansen. Travlhed med ny café Når den populære konditor lægger dansen på hylden, er det ikke for at slappe af. Tvært imod. Sammen med sin mand Henrik Jæger Blomsterberg, har hun nemlig rygende travlt med at blive klar til at åbne en ny café i Lyngby. ;Torsdag, 2. januar 2014
Wozniacki: Bryllup i millionklassen; Det, at tennisstjernen Caroline Wozniacki skal giftes med sin kæreste, den nordirske golfspiller, Rory McIlroy, kan måske blive den største sejr i hendes karriere. Sådan siger business director hos sponsor-rådgiveren Promovator, Simon Bastiansen til Metro Ekspress. - Det er den største grand slam, hun vinder, når hun bliver gift med Rory. Branding-mæssigt, det er der ingen tvivl om, at kasseapparatet til at klinge om kap med bryllupsklokkerne, vurderer Simon Bastiansen i avisen. Det, at parret nu bliver et fælles brand, vil virke positivt for dem begge. Ligesom man så det med David Beckham og Victoria ”Posh Spice” fra Spicegirls, mener sponsor-rådgiveren. Og også Kenneth Cortsen, der forsker i sportsbranding og -økonomi ved Handelshøjskolen i Aarhus, mener det forestående bryllup vil gøre Caroline Wozniacki og Rory McIlroy til et endnu stærkere brand. - Når to stærke brands spiller sammen er det med til at forstærke styrken af det enkelte brand. Og at de to sportsstjerner blandt andet har store navne som Nike og Adidas i ryggen, forstærker kun effekten. Brylluppet vil kunne sælges i hele verden. Og hvis nogen vil være interesseret i at købe rettighederne til begivenheden, skal vi op i millionklassen, siger Kenneth Cortsen. ;Torsdag, 2. januar 2014
Trine Dyrholm frygter folkets dom;" - Vi er alle rystende nervevrag over, at det er nu, den bliver modtaget derude. Og selv om vi selv er glade for ""Arvingerne"", kan man aldrig selv bedømme 100 procent, hvordan den virker, siger Trine Dyrholm. I BILLED-BLADET i denne uge fortæller den populære skuespiller om at være en del af DR 1's TV-serie ""Arvingerne"", og om hvilke tanker serien har sat i gang hos hende i forhold til sin egen familie. Trine Dyrholm beretter om det gode forhold til sin søster, om sin fynske familie der godt ved, hvad konflikter er, om forholdet til sin egen søn og ikke mindst om frygten for danskernes dom over ""Arvingerne"". -Det hårde publikum er ikke mindst, når jeg kommer over i min søns børnehave og afleverer mandag morgen. Pædagogerne ser det jo! Der skal også nok komme bemærkninger fra folk på gaden. Da jeg medvirkede i ""TAXA"", var der flere, der sagde, at ”nu skulle jeg ikke blive kæreste med René igen”. Jeg er superspændt på, hvad folk siger til ""Arvingerne"". Jeg spiller selv en karakter, der ikke altid er lige fin i kanten, men det er jo bare sjovt, siger Trine Dyrholm, der har rollen som Gro, der er den ældste af de fire søskende, der skal dele en arv. Men foreløbigt tyder alt på, at hun og hendes medspillere kan ånde lettet op. Første afsnit af ""Arvingerne"" blev vist på DR 1 i går aftes, og både seere og anmeldere er ved første øjekast mere end begejstrede for det nye drama og glæder sig til mere. Læs det store personlige interview med Trine Dyrholm i denne uges udgave af BILLED-BLADET. ";Torsdag, 2. januar 2014
Lotte Svendsen går i containere; -Jeg kan sagtens finde på at hive noget op af en container og spise det, siger Lotte Svendsen til Ekstra Bladet. Og det er ikke, fordi filminstruktøren mangler penge, forklarer hun, men rent ideologisk er hun fortørnet over forbrugersamfundets smid-væk-mentalitet. -Set i lyset af, at store tænkere tvivler på, om vi overhovedet har en klode tilbage til vores børnebørn, synes jeg, det er et stort problem, at over halvdelen af den mad der produceres i verden ryger til forbrænding, siger Lotte Svendsen til avisen. Instruktøren kan ikke holde ud at se containere bugne af varer, hvor salgsdatoen endnu ikke er udløbet. Så har hun muligheden, tager hun maden, og enten går den til hendes venindes høns, og lugter varerne ikke dårligt, spiser hun dem gerne selv. Gør det mest i ferierne Lotte Svendsen forklarer, at det kræver overskud at gå i containerne, og at det er noget, mange veluddannede mennesker gør. Og hun vil gerne opfordre folk, der mangler penge til også at gøre det. -Det er jo spild af CO2, at der ligger friske fødevarer, der bare skal brændes og dermed forurene vores verden, siger Lotte Svendsen. Det er kun, når Lotte Svendsen har tid – og det er mest i ferierne - at hun går på rov i containerne, og det foregår mest i forstæderne, hvor der som oftest er fri adgang. Lotte Svendsen finder ikke på at klatre over et hegn for at komme ind til en container, ligesom hun heller ikke ”skralder” i åbningstiden.     ;Torsdag, 2. januar 2014
Dennis Knudsen: Det skal jeg nå i år; Dennis Knudsen, 50 år, der sidste år gennemførte et ironman på Lanzarote i tiden 12 timer og 49 minutter, vil i år igen kæmpe sig igennem konkurrencen, der indebærer 3,8 kilometer svømning, 180 kilometer cykling og 42,8 kilometer løb. Det fortæller han til Metroxpress, der har spurgt Dennis Knudsen og en række andre kendte om deres nytårsfortsætter. - Jeg vil gennemføre et nyt ironman. Enten i maj på Lanzarote eller i København til august. Det kommer an på min aktuelle form. Jeg prioriterer træningen meget højt. For at gennemføre et ironman er man nødt til at træne mindst 15-20 timer om ugen, fortæller Dennis Knudsen til avisen. ;Torsdag, 2. januar 2014
Caroline Wozniacki skal giftes; Med få timer tilbage af 2013 smed Caroline Wozniacki en ægte kærlighedsbombe på sine sociale mediekonti Facebook og Twitter. Med et billede af noget, der ligner en solid diamantring som staffage, fortalte den danske tennisdarling, at hun havde sagt JA til kæresten Rory McIlroys nytårsfrieri. Det celebre sportspar har i løbet af 2013 været nødt til at bekæmpe alverdens rygter om deres privatliv - deribandt historier om, at deres forhold var endegyldigt slut. Den kontante udmelding med den flotte ring burde mane alle dommedagsrygter i jorden. Nu venter vi bare på tid og sted - og kjole.   ;Onsdag, 1. januar 2014
Morten Grunwald tænker på døden hver dag; Morten Grunwald, der er mest kendt for sin præstation som Benny i Olsen Banden-filmene, bliver 80 år i 2014, og helbredet er ikke, hvad det har været. I et interview med Søndagsavisen fortæller han blandt andet om sine tanker om døden. - De seneste år har der været begravelser hver anden uge. Der er mange begravelser, men der er ikke så mange jubilæer længere – eller fødselsdage. But i'm still here... Og man skubber det jo fra sig, selvom jeg nok tænker på det hver dag. Det tror jeg, at man gør i min alder, men døden er ikke et rædselsscenarie for mig. Det er en blanding af fred og nysgerrighed. Og så en viden om, at man dybest set ikke ved en pind om det,vel? Alt det vi ved om det efter døden, det er noget, som mennesket har opfundet. Den sværeste tanke er jo at tænke, at det bare er slut, siger Morten Grunwald til Søndagsavisen Den tidligere teaterdirektør har sammen med sin kone Lily Weiding skrevet under på, at hospitalet må tage, hvad de kan bruge, når de er borte. ;Tirsdag, 31. december 2013
Galleri: Se de ti mest ikoniske frisurer;" Både Elvis Presley, Audrey Hepburn i ""Pigen Holly"", Jennifer Aniston som Rachel i TV-serien ""Friends"" og Marilyn Monroe er en del af top ti på listen over de 50 mest ikoniske frisurer gennem de seneste 50 år. Det skriver Daily Mail. Ifølge avisen står frisørkæden Toni & Guy bag listen, der samtidig markerer firmaets 50 års jubilæum. Toni & Guys liste er baseret på svar fra 2.000 briter, og hele listen med de 50 ikoniske frisurer kan ses her.   ";Mandag, 30. december 2013
Hans Hækkerup er død, 68 år gammel; Det er familien der over for BT oplyser, at den tidligere forsvarsminister fra 1993 - 2000 er gået bort efter længere tids sygdom. I april 2011 kom det frem, at Hans Hækkerup led af den neurologiske sygdom multipel system atrofi, skriver BT. Ifølge familien døde Hans Hækkerup 22. december. Hans Hækkerup kommer fra en stor, socialdemokratisk politikerfamilie. Han var søn af tidligere udenrigsminister Per Hækkerup og bror til tidligere borgmester og folketingsmedlem Klaus Hækkerup. Hans Hækkerup var ved sin død gift med Susanne Rumohr Hækkerup, der er Danmarks ambassadør i Mexico. Om sygdommen MSA MSA er en neurologisk sygdom, som opstår i nervecellerne i hjernen. Sygdommen giver problemer med bevægelse, balance og kroppens automatiske funktioner. Sygdommen er fortsat en uløst gåde for lægerne. ;Mandag, 30. december 2013
Manu Sareen: Folk tror, jeg er muslim; Manu Sareen (R), der er kirke- og ligestillingsminister samt minister for nordisk samarbejde, fortæller i et interview til Søndagsavisen, om det sjoveste rygte, han har hørt om sig selv: - Folk tror, jeg er muslim og homoseksuel. Det støder jeg tit på. Her for nylig var der en journalist til en middag, som undrede sig over, at medierne ikke havde fokuseret mere på, at jeg var muslim, nu hvor jeg var blevet valgt som kirkeminister. Det, synes jeg, var ret morsomt, siger Manu Sareen. Manu Sareen ville være politibetjent Manu Sareen fortæller også, at han som barn drømte om en noget anden karriere end den politiske: - Da ville jeg være politimand. Men jeg troede, man skulle være født i Danmark for at få lov, og det var jeg jo ikke (Manu Sareen er født i Indien, red.), så jeg droppede det. Men jeg tror, det er et rigtig spændende job. Det er alsidigt, og der sker en masse hele tiden, siger Manu Sareen.   ;Mandag, 30. december 2013
Sporløs-vært: Sender en tanke til de familier, jeg har mødt; Rie Helmer Nielsen, vært i DR1’s ”Sporløs” og ”Aftenshowet”, har netop holdt juleferie i New York, men er nu kommet hjem til nytårsaften, som hun og ægtemanden Michael Føns glæder sig til. Hun har en datter Cecilie, 15, fra et tidligere forhold, og Michael har Sara, 17, og Sebastian, 19.   Hvad der skal ske, har de endnu ikke helt fastlagt   - Det eneste jeg ved, er at vi har et par teenagepiger, der skal fejre nytår, som teenagere jo gør, så min mand og jeg er klar til lidt af hvert. Vi voksne kunne finde på at skåle nytåret ind med min datters far, min eks-mand, som er min mands gode ven og hans kone, som er min gode veninde.   Forhåbentlig sushi på menuen   Nytår hos os er typisk noget, der kommer i stand i sidste øjeblik, med gode venner, god mad og den slags, men meget uformelt. Menuen står forhåbentlig på sushi eller i hvert fald noget med fisk og skaldyr og så hvidvin og champagne, fortæller Rie til BILLED-BLADET.   Stå i nylonstrømper i en snedrive klokken 4 om morgenen   - Med hensyn til traditioner er jeg igen ikke så formel. Jeg brød mig ikke om nytår, da jeg var ung. Det var altid sådan noget med at sidde i en taxa og ikke nå frem til midnatsskålen eller at stå i nylonstrømper i en snedrive klokken 4 om morgenen og ikke kunne opdrive en taxa hjem. Men i dag bruger jeg aftenen på at tænke på alt det, jeg gerne vil i det kommende år og sende kærlige tanker til alle dem, jeg elsker. Efter jeg er begyndt at lave ”Sporløs”, sender jeg også en tanke til de familier, jeg har mødt rundt omkring i verden og de medvirkende, som jeg har mødt og fulgt tæt i forbindelse med programmerne, siger Rie.   Dronningens nytårstale   - Jeg ser altid dronningens nytårstale på TV. Og jeg synger med på ”Der er et yndigt land” og ”Kong Christian stod ved højen Mast”, når klokken er slået 12. Ellers har jeg ingen traditioner. Fyrværkeriet kan jeg se fra vores lejlighed på 4. sal og jeg har intet behov for at have plastikbriller på og vade rundt i det nede på gaden. Når man bor på indre Nørrebro, som jeg gør, har man også fået nok af fyrværkeri, når vi når frem til den 31. december! ;Mandag, 30. december 2013
Er Simon Cowell på vej til alteret?; Rygter florerer, og der spekuleres aktivt i, om den hårdkogte X-Faktor dommer, Simon Cowell, 54, der i hvert fald aldrig skulle have børn, nu er så begejstret ved tanken, at han er tæt på at lade sig smede sammen med sin 36-årige gravide kæreste, Lauren Silverman. Parret er lige nu på badeferie på Barbados, og rygter vil, at Cowell inden parrets afrejse, købte en forlovelsesring og fik udarbejdet en ægtepagt. Ifølge Hello Magazine har The Daily Star rapporteret, at Simon vil gifte sig med sin Lauren på det luksuriøse One Sandy Lane spillested på Barbados, hvor han har bedt arrangørerne om at holde oplysninger om det forestående arrangement tæt ind til kroppen. Alligevel er noget sluppet ud... -Vi har hørt Simon har arrangeret en slags ceremoni, men det hele er så hemmeligt, at man kunne have dem mistænkt for, at det handler om en bryllups-overraskelse, fortæller en gæst på stedet. Og ikke mindst har rygterne taget til, fordi de inviterede har fået at vide, at det vil være upassende at møde op i hvidt. I første omgang troede de fleste, at ferien på Barbados blot var den sidste, de vordende forældre skulle have, inden fødslen af deres første søn til februar, men noget tyder altså på, at der kan være noget andet i gærde. Simon Cowell gjorde Lauren gravid, mens hun stadig var gift med sin eks-mand, der var Simon Cowells gode ven. Parret blev skilt, men ingen havde forestillet sig, at den dameglade Cowell ville blive kæreste med Lauren og ligefrem glæde sig til at blive far. Netop far-rollen har han altid udelukket, men nu er han tilsyneladende så klar, at han på stranden på Barbados, gik direkte hen til et nybagt forældrepar og spurgte, om han måtte have lov at holde deres barn. Så jo, noget tyder på at Simon Cowell er klar til at lege mor, far og børn, og om det bliver med en ring på fingeren, må den kommende tid vise…   ;Mandag, 30. december 2013
Britney Spears: Mine forfærdelige år;" Popprinsessen Britney Spears har de senere år været ramt af den ene skandale efter den anden. Og i en ny dokumentarfilm ”I am Britney Jean” taler hun nu ud om først at være popprinsesse og siden skandaledronning. Sangerinden fortæller i dokumentaren, at den hårde periode har været den værste i hendes liv, og at hun følte sig fremmedgjort overfor sine fans. Det skriver Jyllandsposten. De hårde år er blandt andre perioden 2007-2008, hvor den nu 32-årige sangerinde opførte sig meget kontroversielt og blandt andet barberede alt sit hår af og fik tildelt en værge. Britney Spears beskriver perioden som forfærdelig og husker, at hun i næsten to år ikke havde lyst til at forlade sit hjem, fordi hun følte sig omringet af paparazzifotografer, som fulgte hvert et skridt hun tog. Heldigvis gav de efterhånden op, fordi hun helst ikke forlod huset. Sangerinden fortæller også i den ærlige dokumentar, at hun er et genert menneske, og derfor slet ikke er egnet til popbranchen. Hendes poptilværelse har været forvirrende og en stor prøvelse, og hun har ofte haft svært ved at håndtere tingene. 32-årige Britney har dog mere styr på sin tilværelse i dag og tager et nyt skridt i sin karriere, når hun de næste to år skal optræde på Planet Hollywood Resort & Casino i Las Vegas med det showet ""Britney: Piece of Me"". ";Mandag, 30. december 2013
Cecilie Frøkjær: Fik inddraget sit pas i Egypten; I Politikens rejsemagasin fortæller Cecilie Frøkjær om sine ferier gennem tiden, og det er underholdende læsning. Blandt andet kan studieværten berette om at have lejet et hus på Gran Canarias nordlige del, hvor der i januar er betydeligt koldere end på den sydlige del af øen. -Uden at have lyttet til de mennesker, der havde fortalt, at der er stor forskel på øens nordlige og sydlige del når det kommer til temperaturen, lejede vi et hus i nord. I mit hoved var der sol over det hele, men vi hundefrøs i vores hus og havde hele tiden ild i pejsen og sov med alt vores tøj på om natten. Tænderklappende måtte vi trøste os med, at vi hver dag kunne nå sydøen på halvanden time. Der kunne vi så ligge på stranden, fortæller Cecilie Frøkjær. Den kolde ferie har dog ikke været studieværtens værste. Den fandt sted, da hun som ung var rygsæksrejsende og sejlede fra Sharm El Sheikh til Dahab i Egypten. -For det første var der alt for store bølger til den lille rutebåd, og jeg var søsyg samtidig med jeg måtte håndtere en nærgående kaptajn, som havde anvist mig en køje. Værre blev det, da vi endelig lagde til kaj, og min engelske veninde og jeg -som de eneste- blev tilbageholdt på skibet. Besætningen havde undervejs inddraget alles pas, og vi havde derfor ikke mange kort at spille med. Da vi endelig fik lov at gå fra borde, var det blot for at blive placeret på et par stole på havnekajen med besked om, at om lidt kom politimesteren, og så kunne vi få vores pas igen, hvis vi altså lige ville være så venlige at ”show him a good time” først. Vi vendte vores ringe om, så de lignede vielsesringe, og blev ved at sige, at det kunne vi desværre ikke imødekomme, da vi begge var gift. Tiden gik og mørket faldt på og politimesteren kom aldrig, og til sidst fik vi vores pas og kunne slippe væk, lyder Cecilies beretning i Politiken. Men der er også masser af gode oplevelser i den berejste studieværts bagage. I disse år er hun og hendes to børn, Mikkel, 12 og Sara, ni, i gang med at udforske storbyer. De tre har senest været i New York, men har også sat knappenålshoveder ved Paris, London, Berlin, Barcelona, Rom og Venedig. ;Mandag, 30. december 2013
Niels Hausgaard: Jeg så meget af ”Vild med dans”; I et interview til Berlingske ser Niels Hausgaard tilbage på 2013, og nordjyden fortæller blandt andet, at han i år især har fulgt med i ét bestemt TV-program: - Jeg så meget af ”Vild med dans” i år. Mest for fænomenet Allan (Allan Simonsen, red.). Han er garanteret en udmærket mand, men danse det kan han altså godt nok ikke. På et tidspunkt danser han noget latin, hvor han skal kravle på knæene. Det klip er noget af det bedste TV, jeg har set i år. Det var så godt. Hvis jeg stemte til sådan noget, ville jeg have stemt på ham. Det er en rigtig sjov form for anarki, det kom bag på folk at så mange stemte på ham. Det ville nok ikke være sket uden Facebook. Der stak det sociale medie sin anarkistiske snude frem. Jeg var meget betaget af hans dansepartner (Sofie Kruuse, red.). Hvor var hun en kvinde af format. Så ordentlig. Hun holdt masken og gjorde det med værdighed hele vejen igennem, selvom det da ikke kan have været så sjovt. Jeg ved ikke, hvorfor vi går op i det, men vi går op i alt, der har med konkurrencer at gøre. Man skal kunne vinde noget. TV-nyhederne burde slutte med: ”Og hvem vandt så?” siger Niels Hausgaard til Berlingske.  ;Mandag, 30. december 2013
Video: Tori Spellings børn åbner julegaver; Der var fuld gang i børnene hjemme hos Tori Spelling og manden Dean McDermott, da de fire poder for nyligt åbnede julegaver. Det skete – ifølge amerikansk og britisk tradition – den 25. december om morgenen. På sin blog fortæller ”Beverly Hills”-stjernen, at datteren Stella blandt andet fik en pop cake-bagemaskine og Hattie fik et Barbie-hus. Se videoen af Tori Spellings glade børn her:  ;Mandag, 30. december 2013
Kirsten Olesen: Var sikker på at min mand ikke skulle dø; Det kom alligevel som et chok, Kirsten Olesens mand Ole Ousen i april i år døde. Det fortæller Kirsten Olesen, der nok er bedst kendt som Agnes i TV-serien Matador og som i starten af det nye år er aktuel i DR’s nye dramaserie ”Arvingerne”, hvor hun spiller kunstneren Veronika Ågård. For det fylder og forandrer jo alt at miste den mand, man har kendt og elsket i 40 år. Det er altid hårdt at miste Og det er, hvad der skete for Kirsten Olesen, da hun i april mistede sin mand, musiker Ole Ousen, der var en del af Ørkenens Sønner. – Det var meget hårdt. Det er altid hårdt at miste. Det er jeg ikke ene om at opleve. Det er en menneskelig erfaring, man må gøre sig igennem livet, siger hun til SØNDAG. Skulle ikke dø på hospice Og selv om Kirsten Olesens mand døde efter lang tids alvorlig sygdom og til sidst var på hospice, så troede Kirsten Olesen ikke, at hendes mand skulle dø. – Jeg var helt sikker på, at han ikke skulle dø. Ikke mens vi var på hospice. Han skulle bare komme til kræfter. Og det gjorde han. Rask, det kunne han ikke blive. Det vidste vi helt fra starten. I to et halvt år. Den seneste tid var kræften i bero. Og vi havde mange forhåbninger, siger hun og fortsætter: – Så da han døde, var det et chok. Han døde af en ubehandlet blodforgiftning. Og det gik hurtigt, siger Kirsten Olesen. LÆS OGSÅ:  Anisette mistede sit livs kærlighed, da Thomas Koppel døde. På søndag.dk slår hun fast, at hans død ikke forhindrer hende i at fortsætter med at synge. Hvorfor? Få svaret her! I 2002 mistede Hanne Bech Hansen sin mand. På søndag.dk fortæller hun, hvordan hun arbejdede sig gennem sorgen  ;Mandag, 30. december 2013
BILLEDER: Årets sportsfund kåret; En lang række af de tidligere sportsfolk, som siden 1930 har modtaget den nu ældste danske sportspris, var til stede i Politikens Hus, da Emma Jørgensen i skarp konkurrence med ni andre håbefulde, unge sportsfolk, modtog den æresfuld sportspris. Sportens minister, kulturminister Marianne Jelved, afbrød sin juleferie for at holde tale for Emma og hendes unge sportskollegaer, og hun talte bl.a. om den anerkendelse og håndsrækning sådan en pris som Årets Fund er for en ung, spirende sportsmand og –kvinde. Men også at de som dygtige sportsfolk er en vigtig rollemodel for børn og unge. Efter prisoverrækkelsen var dagbladet Politiken vært ved en festlig aften i den tidligere trykkehal i Politikens Hus, hvor bl.a. sangeren Rasmus Walter skulle underholde. ;Søndag, 29. december 2013
Birthe Kjær er færdig med Melodi Grand Prix;" Birthe Kjær har både en lang dansktopkarriere og en flot Melodi Grand Prix-deltagelse at se tilbage på. Fem gange har hun deltaget i det danske Melodi Grand Prix og en enkelt gang vandt hun. Det var med ""Vi maler byen rød"", som blev nummer tre ved det internationale Melodi Grand Prix. Nu er der frisk savsmuld i Melodi Grand Prix-manegen, for Danmark er regerende mestre, og opvarmningen til det store show i 2014 er i gang. Det er dog ikke noget, der rykker i Birthe Kjær. - Jeg ville bare blive til grin, hvis jeg stillede op igen. Showet har udviklet sig meget siden min tid, og deltagerne er blevet yngre, mens jeg er blevet ældre. På en eller anden måde falder de ældre uden for i dag. Derfor er jeg slet ikke fristet af at være med, heller ikke selvom det næste gang er på hjemmebane, siger Birthe Kjær til BT. Et nej til deltagelse i 2014 betyder dog ikke, at Birthe Kjær, som vandt det danske Melodi Grand Prix i 1989 med ’Vi maler byen rød’ og siden opnåede en tredjeplads i det internationale grandprix, lægger afstand til showet. - At være med i Melodi Grand Prix har givet mig nogle fantastiske og unikke oplevelser, og jeg følger da også stadig med i dag, selvom jeg ikke orker at se begge semifinaler og finalen. Jeg nøjes med de show, hvor Danmark er med, siger hun. ";Søndag, 29. december 2013
Signe Wenneberg vil helst holde nytår i en skov; Ligesom julen, så er også nytårsaften fyldt med traditioner. Tingene skal gøres, som man plejer. Vi skal høre Dronningens nytårstale, champagnepropperne skal poppe, når rådhusklokkerne slår, og så er der også miss Sophie der fylder 90. Er du spændt på, hvad 2014 bringer. På søndag.dk får du svaret på, hvad stjernerne siger om det nye år. Læs årshoroskopet for 2014 her! Signe Wenneberg har også en lang række traditioner for nytårsaften. Menuen er den samme år for år, ligesom det er den samme champagne, der bliver serveret. Men i år er der en vigtig detalje, der ikke bliver til noget, fortæller hun til søndag.dk. Hvad er dit bedste minde fra nytårsaften?  - Det er alle de aftener jeg har tilbragt sammen med gode venner i en skov i Jylland langt væk fra alting og med alle vores børn. Tv-vært Line Baun Danielsen om nytårsaften: Jeg har intet behov for pailletkjole og høje hæle. Læs hvorfor på søndag.dk Hvordan skal du holde nytår i år?  - Hos de samme mennesker, som har det der sted i Jylland. I år skal vi bare være hjemme hos dem i Lyngby og det er jeg stærkt utilfreds med, for jeg vil hellere over i skoven, men deres børn er store nu og skal til alle mulige fester og de synes, de er nødt til at være i nærheden, hvis der nu sker noget. Hvordan plejer du at holde nytår?  - Vi plejer at være væk. Det er noget særligt, for så er vi jo sammen alle sammen hele dagen. Jeg er tit i køkkenet med venner. Så ser vi Dronningen. Vi får altid det samme at spise. Vi spiser Kamchatka krabber og salater og lækre brød og gode desserter og drikker Bollinger champagne. Vi har et børnebord, hvor der plejer at være 25-30 børn samlet. Bagefter spiser de voksne og der er ild i pejsen og masser af stearinlys. Der er masser af fyrværkeri klokken 24, men det er hurtigt overstået, og det er min hund glad for. Det er ikke som i byen, hvor det bliver ved og ved og ved.  Når klokken slår midnat, så skal der kransekage på bordet. På søndag.dk får du opskriften på nytårsaftens absolut bedste kransekage. Hvad er dit værste?  - Der var et år, hvor jeg sådan helt skilsmisseramt sad i en gammel sweater og så tv helt alene. Jeg havde ikke fået planlagt noget og havde tænkt, at det var fint nok at være alene, men det var altså ikke særlig sjovt. Omvendt må jeg sige, at det er en aften, hvor man også skal tage sig lidt sammen for at deltage i noget med par, hvis man ikke selv er del af et par...     ;Søndag, 29. december 2013
Patrick Swayzes enke skal giftes igen;" Patrick Swayze og Lisa Niemi var et af Hollywoods bedst sammentømrede par. De to nåede at være gift i 34 år, inden kræften tog Patrick Swayzes liv for fire år siden og kastede en kulsort skygge over kærligheden. Juleaften fik Patrick Swayzes 57-årige enke Lisa Niemi lys i livet igen, da hendes nye kæreste, smykkehandleren Albert DePrisco, 58, faldt på knæ og stillede det store spørgsmål. Lisa Niemi svarede ja, fortæller hendes presserepræsentant til Us Weekly. Patrick Swayze og Lisa Niemi giftede sig i 1975. De mødte hinanden, da Lisa Niemi tog danselektioner på Patrick Swayzes mors danseskole. I september 2009 døde Patrick Swayze, der er mest kendt for sine roller i ""Dirty Dancing"" og ""Ghost"", af kræft, som blev konstateret i 2008.   ";Søndag, 29. december 2013
Christiane og L.O.C. holdt celeber housewarming; De sociale medier glødede lørdag med begejstrede updates fra kendte, der var med til eksklusiv  housewarming i Christiane Schaumburg-Müller og L.O.C.s nye, 272 kvadratmeter store villa i Hellerup. Både sangerinden Szhirley, danseren Silas Holst og entertaineren Martin Brygmann var blandt gæsterne, der var imponerede over power-parrets nye domicil. En eller flere af gæsterne bidrog til herlighederne ved at medbringe en ret opfindsom gave til parret, der har alt: To chokolade-hoveder formet som... Christiane og L.O.C. ;Søndag, 29. december 2013
Sarah Grünewald: Jeg kan ikke hvile på laurbærrene længere; Der sidder ikke ét gram fedt for meget på model og tv-vært Sarah Grünewalds krop. Så skulle man måske tro, at den 29-årige skønhed knokler løs i træningscentret hver uge, men det er langt fra tilfældet. Faktisk er hun først lige begyndt på ”rigtig træning”. Det afslører hun i et interview med træningsmagasinet Move. - Når folk snakker om motion, siger de, at vi skal ned i det dér træningscenter. Ellers er det ikke træning. Altså, når jeg går hjem fra Netto med mine bæreposer, går jeg og løfter dem lidt op og ned. Når jeg skal op ad trapper, tager jeg to trin ad gangen og går langsomt. På den måde træner jeg røven. Det dér med, at man skal have overskud til at gå ned og træne en time og gå hjem for at stå og riste sin egen mysli bagefter … jeg siger ikke, der er noget forkert i det. Hatten af for dem, der gør det. Jeg har bare så mange andre ting, jeg hellere vil, siger hun. Men i takt med at Sarah Grünewald nærmer sig 30 år, kan hun alligevel godt mærke, at der er brug for en større indsats. Ikke mindst i forhold til hendes rolle som vært i ”Vild med dans”. - Det er første gang, jeg for alvor kan mærke, at nu kan jeg ikke hvile på laurbærrene længere. Nu SKAL jeg altså i gang, hvis jeg vil bevare min definition og toning. Og derudover giver træning jo en helt ny energi. Det er ret godt, når man skal lave live-TV for 1,2 millioner seere, siger hun til Move. LÆS OGSÅ:  Læs hvorfor Sarah Zobel godt kan lide at træne med kæresten Burhan G Få træningsekspertens tips til en flad mave på femina.dk  ;Lørdag, 28. december 2013
Sophie Fjellvang-Sølling: Derfor elsker jeg vinter; Sophie Fjellvang-Sølling er professionel skiløber og har løbet på ski, siden hun var 12 år. Hun har deltaget i både VM og OL, men har i dag skruet ned for karrieren som professionel skiløber og bruger i stedet tiden på bl.a. at undervise i skiløb og skrive artikler om forskellige ski-destinationer. På grund af karriereskiftet har Sophie med egne ord, ’kun været seks uger på ski’ sidste år. Senest har hun været aktuel med TV 2-programmet ”Skiskolen”. - Jeg har nok haft flere vinterdage end de fleste andre mennesker, fordi jeg har opsøgt sne og kulde så meget, siger Sophie Fjellvang-Sølling. Af samme årsag bliver hun aldrig nedslået, når vintervejret nærmer sig, fordi hun længes mod sommeren. - Når der er sne, så lyser alt op, og jeg elsker, når det er rigtigt frostvejr, når sneen knirker under fødderne, det er stjerneklart, og kulden bider i huden, siger hun. Danskerne skal udforske skidestinationer Igennem sin karriere har hun også udforsket mange udenlandske skisportsdestinationer, hvilket gælder for de fleste danskere. - Der er i hvert fald ikke nogen grund til at lade sig begrænse i forhold til ski, bare fordi man er født i et land uden bjerge, siger hun. Sophie Fjellvang-Sølling mener ligefrem, at det er en følelse af frihed, hun får, når hun spænder skiene på, fordi hun udfordrer sig selv og samtidig oplever den fri natur. LÆS OGSÅ:  ELLE.dk har været på ski i Tignes. Læs mere på ELLE.dk Se ni rosa vinterfrakker på tre budgetter i galleriet på ELLE.dk  ;Lørdag, 28. december 2013
Julie Hastrup: Derfor dropper jeg nytårsfesten; Vi er mange, der har høje forventninger til årets sidste fest. Nytårsaften skal være årets fest – maden skal være helt særlig, selskabet det helt rigtige, og i det hele taget skal festen være den ultimative, ligesom fyrværkeriet skal være endnu mere farverigt og endnu større end sidste år. Men med alle de forventninger kan man let blive skuffet. Og det har krimiforfatteren planer om at tage konsekvensen af, fortæller hun til søndag.dk. Hvad betyder nytår for dig? Jeg er faktisk ret ambivalent, når det gælder nytårsaften. I udgangspunktet kan jeg godt lide, at man tager afsked med et brugt år, og byder et nyt år velkommen. Men nytårsaften kan nogle gange blive for opkørt - og så er der er alt for mange, der går amok med krudtet, både før og efter. Hvordan skal du holde nytår i år? 2013 har været et hektisk år, og i år har jeg derfor lyst til at prøve noget helt nyt. Jeg tænker først og fremmest ro, hyggeligt hotel med lækker mad, wellness og lange gåture langs kysten med mand og børn. Vi er på venteliste til at fejre nytår på Ystad Saltsjöbad, som burde kunne indfri mine ønsker. Men flere gode venner har heldigvis inviteret os til nytårsaften hos dem, hvis turen til Sverige skulle glippe. Hvordan plejer du at holde nytår? Jeg har ikke én særlig måde at holde nytår på, og det ønsker jeg heller ikke. Jeg forstår ikke folk, der kun kan holde nytår med de samme mennesker, og derfor ved hvad de skal de kommende 100 nytårsaftener. Det vigtige for mig er at være sammen med nogle af dem, jeg holder mest af – men det må gerne variere, hvem det er. Er der en eller flere traditioner, du bare ikke vil undvære nytårsaften? Det vigtigste for mig er at være sammen med min egen lille familie, vores dyr og folk vi holder af. Det er helt klart det nære, jeg prioriterer, hvor jeg som yngre stressede rundt med veninderne til alle mulige og umulige fester og skulle nå det hele. Jeg synes også, traditionen med at høre Dronningens Nytårstale er hyggelig, og så skal man altså springe ind i det nye år - helst fra noget højt - når Rådhusuret slår sit første slag med skvulpende champagne og masser af kransekage. Hvad er dit bedste minde fra nytårsaften? Nytåret 2000-2001 var helt særligt. Jeg og min kæreste Morten var inviteret til en skøn nytårsfest med dejlige venner, vi var nyforelskede, Morten havde friet til mig lillejuleaften og vildest af alt: Vi havde netop fundet ud af, at jeg var gravid. Og selvom det skulle være hemmeligt lidt endnu, kom vi selvfølgelig til at fortælle det til alle, og der blev hujet og skålet. Det var magisk at sidde dér. Omgivet af fest og farver med et spirende liv i maven fuld af forventning til året, der skulle komme. LÆS OGSÅ:  TV-vært Line Baun Danielsen om nytårsaften: Jeg gider ikke feste igennem. Læs hvorfor på søndag.dk  ;Lørdag, 28. december 2013
Anne Dorte Michelsen: Kvinden er hjemmets projektleder; En barselsorlov er ikke kun for kvinder. Så kort og kontant er den 55-årige sangerinde Anne Dorte Michelsens holdning. Hun er selv mor til tre børn og har i sit eget liv erfaret værdien af, at mand og kvinde deles om opgaverne omkring børnene. - Jeg synes, det er en skandale, at barselsfonden ikke er blevet til noget! Vi kommer ikke videre på den her måde. Og det der med, at kvinder er mere naturlige mødre, det giver jeg ikke fem flade ører for siger hun til magasinet Liv. Mændene skal igennem barselsproces Sangerinden mener højst, at det kan forsvares, at en nyfødt udelukkende har brug for sin mor de første fem måneder af barnets liv, hvor kvinden ammer. Samtidig mener Anne Dorte Michelsen, at den måde vi fordeler husarbejdet, og indretter vores samfund på bør revurderes. - Den gennemgribende personlighedsforandring, der sker for kvinder, når de får et barn, den er stadig ikke sket for mænd, siger hun i interviewet. Kvinden er projektleder i hjemmet Hun mener, at nybagte fædre ville have godt af at gennemgå den samme proces som deres kvinder, når de får et lille barn. Anne Dorte Michelsen fornemmer nemlig ikke, at vores hjem er en god arbejdsplads, og det gør mange kvinder frustrerede. - Kvinden er i de fleste familier hjemmets projektleder, og hun har et overordnet ansvar for 1000 ting, samtidig med at hun passer sit arbejde, siger sangerinden til magasinet Liv. LÆS OGSÅ:  Læs hvilke erfaringer Beate Bille gjorde sig under sin barsel på IN.dk Læs hvordan fremtiden bliver for kvinder på IN.dk  ;Lørdag, 28. december 2013
Eva Jørgensen: Det betyder nytåret for mig; Og så har hun også et enkelt nytårsforsæt, men det er ikke at stoppe med at ryge... Nytårsaften er dagen, hvor et gammelt år slutter, og et nyt begynder. Det er dagen, hvor man mindes det, der har været, og ser frem mod et nyt. Og midt mellem nytårsmiddagen, champagnen og fyrværkeri, så skal der også lige tænkes på et enkelt nytårsforsæt. Søndag.dk har bedt den tidligere TV-vært Eva Jørgensen om at løfte sløret for sit nytårsforsæt for 2014, ligesom hun har fundet frem til sit bedste og værste minde fra nytårsaften. Hvad betyder nytår for dig? Nytåret betyder for mig tid til eftertanke. Til både at se tilbage og fremad. Så aftenen er en blanding af håb, vemod og fest i al almindelighed. Er der en eller flere traditioner, du bare ikke vil undvære nytårsaften? Jeg skal se Dronningen tale, og jeg skal se rådhusurets visere falde i slag og synge Vær Velkommen, Herrens år. Det hører helt sikkert med. Hvad er dit nytårsfortsæt for 2014? At få gjort de rygøvelser, som min kiropraktor siger, jeg skal gøre hver dag, fordi jeg har en rygskade efter et trafikuheld i 2012. At holde op med at ryge er ikke et nytårsforsæt. For dén slags holder aldrig. Jeg har prøvet, så det skal måske i stedet være et sommer-forsæt. Hvad er dit bedste minde fra nytårsaften? En nytårsaften, hvor min bedste barndomsveninde og jeg tog til London og drønede rundt om søljen på Trafalgar Square sammen med seks millioner london'ere. Hvad er dit værste? En nytårsaften hvor både min (eks)mand og jeg lå totalt underdrejede af influenza. Vi orkede ikke engang at holde øjnene åbne til klokken 24. Hvordan skal du holde nytår i år? Hjemme hos mig selv - sammen med mine brødre. Jeg glæder mig til samværet med mine brødre - og så at se min otteårige søns glæde og optagethed af det hele. ;Lørdag, 28. december 2013
VIDEO: Lina og Remee gør status før X Factor-premieren; Lina Refn er ikke i tvivl - det har været en ekstraordinært hård omgang auditions i denne udgave af ”X Factor”. - Det har været en rutsjebanetur af de helt store, at være igennem de her audition-dage, især dagene i Aarhus var helt utroligt prøvende, fortæller Lina Rafn til DR kort tid efter hun har været i ”X Factor”-studiet” - Jeg er simpelthen så udmattet. Jeg føler, at min hjerneaktivitet er lavere end jeg nogensinde kan huske den har været. Nøj hvor har vi hørt mange! For Remee er det ikke en meget anderledes oplevelse han sidder tilbage med, men han fremhæver dog noget positivt. - Der sker jo mange sjove ting imellem dommerne under det hele. Man griner rigtigt meget, og havde vi ikke haft humoren, så tror jeg heller ikke, at vi kunne have klare det! Krisestemning blandt dommerne - Lige nu har jeg lyst til at sige op, og aflevere mit honorar tilbage, fortæller Lina kort før årets første krisemøde indledes for rullende kameraer. Og Remee er enig: - Det er kritisk på et meget højt plan! Jeg har aldrig oplevet noget lignende! Den nye sæson af ”X Factor” skydes i gang på fredag den 3. januar kl. 20. Se videoen herunder med Lina og Remee, der gør status før premieren…  ;Lørdag, 28. december 2013
Pernilla August: De kan skrive hvad de vil; Når DR’s nye dramaserie ”Arvingerne” får premiere den 1. januar, så skal danskerne til at lære kunstneren Veronika Ågård, der bliver spillet af Kirsten Olesen, og hendes fire børn at kende. Ud over Kirsten Olesen, har Arvingerne blandt andet Trine Dyrholm, Jesper Christensen, Lene Maria Christensen, Kirsten Lehfeldt og Carsten Bjørnlund på rollelisten, ligesom det er skuespiller og instruktør Pernilla August, der har instrueret serien. I 10 afsnit kan danskerne følge fire børn, der arver kunstneren Veronika Grønnegårds gods og ejendele. De fire børn er spredt fra alle vinde, indtil Veronikas død, og de får besked om arven. De fire søskende mødes for først gange ved bodelingen, og de bliver hurtigt hvirvlet ind i hinandens hemmeligheder og løgne. Solgt til fire lande Og allerede nu har udlandet vist interesse for DRs nye dramaserie. Arvingerne er allerede solgt til flere lande. Det blev den allerede, før nogen havde set noget som helst af serien. Nu venter anmeldernes dom snart. SØNDAG har spurgt instruktør Pernilla August om hun er nervøs. – Lige når du spørger, kommer jeg til at tænke på Ingmar (Bergman, red). Han sagde altid til os, når vi stod over for en premiere: De må skrive, hvad de vil, om mig og forestillingen. Men de skal ikke bryde sig om at skrive dårligt om jer. Og jeg har det på præcis samme måde nu, siger hun og tilføjer: - De kan skrive, hvad de vil, men de skal ikke genere mine spillere, siger Pernilla August. LÆS OGSÅ:  På søndag.dk fortæller Pernilla August, hvorfor hun endte med at sige ja til at instruere Arvingerne Sonja Oppenhagen fortæller på søndag.dk, hvorfor hun forlad sin mand Klaus Pagh    ;Lørdag, 28. december 2013
Keld Heick om sin opvækst: Det gør da lidt ondt; -Tænk, hvis min mor bare havde støttet mig på den måde, siger Keld Heick til Ude og Hjemme. Han er på besøg i en børneby i udkanten af Nairobis slum i Kenya. Det er blot en af de mange børnebyer som SOS Børnebyer støtter og sørger for at forældreløse børn får en familie og en mor. Keld Heick er der sammen med skuespilleren Lars Brygmann og turen sætter gang i tankerne, for Keld oplevede ikke selv meget støtte fra sin mor under sin opvækst. En virkelig god mor - Umiddelbart skulle man tro, at en fremmed kvinde, der vælger at tage sig af en masse forældreløse børn, er nødt til at have en vis distance til det enkelte barn, men disse kvinder er fuldstændig og ét hundrede procent dedikerede overfor hvert eneste af de børn, som kommer under deres vinger, siger Keld Heick. Han er fuld af beundring for den kærlighed kvinderne udviser børnene, og han kunne godt have ønsket den samme støtte, da han var barn. Især når det kom til musikken. Ingen støtte hjemmefra - Når mit dejlige barnebarn, Storm, kommer og synger for mig, så lytter jeg meget nøje og spørge ind til, hvad det er for en sang, han synger. Ligesom her i børnebyerne har jeg lært vigtigheden af at støtte op om det enkelte barn, siger Keld Heick. Keld Heick ved det er vigtigt at støtte børn under deres opvækst, men det er ikke selv noget han fik meget af, når det kom til musikken. - Selv fik jeg ingen støtte hjemmefra, da jeg kastede mig ud i musikken, og min far og mor har for eksempel aldrig været ude og høre mig spille. Det gør da lidt ondt, og jeg ved, hvor stor betydning det har både for børnene hernede og vores egne børn og børnebørn, at vi viser interesse for det, de beskæftiger sig med, uanset hvad det end måtte være. ;Lørdag, 28. december 2013
Marianne Jelved: Føler ikke, jeg har givet afkald på noget; Det betød forandring, da Marianne Jelved kom ind i Folketinget. Specielt på hjemmefronten. Mariannes datter var syv-otte år, da hun en aften smed sig på sin seng og gav sig til at råbe og skrige, fordi der var noget, Marianne ikke havde tid til at tage hende med til. Den radikale toppolitiker skulle på arbejde. Hun stod og så på sin skrigende datter og havde dårlig samvittighed, indtil hun tog en pludselig beslutning. - Jeg ville ikke finde mig i at have dårlig samvittighed. Så jeg gik hen til min datter og sagde: Jeg har valgt det her liv, jeg har valgt at tage til de her møder. Jeg elsker dig, men jeg vil ikke have dårlig samvittighed over at arbejde. Og så trøstede jeg hende ikke. Jeg gik, fortæller hun til SØNDAG. Man må tage udfordringen op Marianne Jelved tænkte over forandringen i sit forhold til hjemmet, og mener, at hun ikke ville have givet det nær så mange overvejelser, hvis hun var en mand. - Man kan aldrig vide, hvad der sker med familielivet, når man vælger et job som mit. Man kan bare tage udfordringen op. Jeg føler ikke, jeg har givet afkald på noget, og jeg synes ikke, det har været svært at få tingene til at hænge sammen derhjemme. Man skal være god til at organisere, og det er jeg, siger Marianne Jelved. Ingen kønsdiskrimination I sit arbejde som politiker har Marianne Jelved aldrig oplevet kønsdiskrimination. Hvis der har været noget, har hun ikke bemærket det. - Men jeg tænker over, at jeg er en kvinde, når jeg forhandler. Min opfattelse er, at mænd i højere grad end kvinder er interesseret i prestige. Kvinder er på en anden måde fokuseret på at få sagen løst, siger hun. Marianne Jelved forsøger at tage afstand fra kønsroller i sin politik, men mener, at nogle af de værdier, der traditionelt set er blevet beskrevet som bløde og kvindelige, virker bedst i forhandlingssituationer. - Når man forhandler, nytter det ikke noget at være blød som sådan, men man bliver nødt til at lytte til hinandens synspunkter og have fokus på at få finde en løsning på det, man forhandler om, siger hun. Og så er der en anden ting, der adskiller kvinder fra mænd. - Kvinder bevæger sig på en anden måde, end mænd gør. Shoppeture og pæn makeup betyder ikke det store for mig, men jeg sørger for at se præsentabel ud. Også lørdag formiddag, hvor jeg bare lige skal op og handle. Man ved aldrig, hvilken situation man kommer i, siger hun. LÆS OGSÅ  Lene Siel: Jeg valgte børnene frem for karrieren. Læs hvad det har betydet for sangerinden på søndag.dk TV-vært Cecilie Beck fortæller hvorfor hun og Rasmus Tantholdt ikke har fået børn sammen. Det gør hun på søndag  ;Lørdag, 28. december 2013
Mikkel Kessler er blevet far; 34-årige Mikkel Kessler og kæresten Lea Hvidt er blevet forældre. Og at den danske mesterbokser er gået halvt i gulvet af lykke beviser det billede, han fredag har lagt ud på sin facebookprofil. Det forestiller Mikkel knælende foran sin kæreste i hospitalssengen med store, lykkelige smil, og deres lille ny dreng i hendes favn. - Alt forløb som det skulle, så vi ser frem til at tilbringe ferien med vores lille ny, skriver Mikkel Kessler. Det var ventet, at Mikkel Kesslers kæreste skulle nedkomme lige omkring juletid, skriver BT, om den glade familie, der bor i Sengeløse ved København. Hvad barnet kommer til at betyde for Mikkel Kesslers boksefremtid må tiden vise. Selv har Mikkel i maj sagt til BT: - Som bokser skal du være ligeglad med, om du dør. Med et barn ville jeg tænke for meget og ikke turde satse alt Har du en facebookprofil, kan du se billedet af Kessler, kæresten og deres lille vidunder – klik her! ;Fredag, 27. december 2013
Thomas Blachman vil lave om på X Factor;" - Nu må vi være kommet ud over det der repetitionshelvede, hvor alle prøver at lyde som nogen de ikke er. Nu skal vi i den grad bare finde en eller anden, som bare er interessant. Og have et interessant udviklingsforløb med et menneske, som virkelig mener det, ligesom vi mener det. - Det er nemlig ikke nemt at lave tre minutters magi oppe på den scene, siger Thomas Blackman til DR. Før den ny sæson af ""X Factor"", der begynder 3. januar, ridser Blackman sine ambitioner om programmet op, og siger samtidig om sine to meddommere, Remee og Lina Rafn: - Lina sidder der i midten, som det mest naturlige i hele verden. Folkets stemme på en eller anden måde. Og hun bliver ved med at overraske mig i hendes folkelighed. Så render hun rundt uden trusser på ude i kulissen. Ude i sminken spørger jeg, skal du ikke have et par trusser på? Nårh  jo.. Hun er fantastisk på den måde, fortæller Blachman. - Og så er der Remee som er lige så stor fantast som jeg er… Vi er begge to fremtidsforelskede. Vi længtes begge to efter noget der ikke er set før. Det vanvittige. Det vilde!' Tidligere har det dog slået gnister Blachman og Remee - Remee drømmer om noget helt andet. Det er fuldstændigt i øst og vest, siger Blachman, der opfordrer deltagerne til følgende - Elsk at din stemme forvrænger lige det dér bestemte sted, og lad det blive en del af dit udtryk. Hemmeligheden er, at turde væres sig selv  ";Fredag, 27. december 2013
 Bodil Jørgensen savner sine afdøde forældre; Moderen var ramt af demens i årevis, mens Bodils far var hendes store professionelle inspirationskilde Bodil Jørgensen har spredt sin komik i mange sammenhænge, men privat har skuespillerinden det ikke helt let i denne familie-højtid. - Det er et år siden, min far døde. Hold kæft, hvor jeg savner ham. Det er næsten, som sad han her ved siden af mig lige nu. Min mor var svag i ti år, hun led af demens, fortæller Bodil Jørgensen i et interview med BT. - Hvert lille fremskridt, mor gjorde, tog han til sig. Bare en lille bevægelse med øjenbrynene var en sejr. Nogle gange tog de hver deres briller af og lænede panderne mod hinanden. Sådan kunne de sidde meget længe. Det var så sødt. Hans måde at passe hende på kan kun inspirere. Det var min far, der holdt hende i live så længe. Så meget omsorg og kærlighed. Han var et meget, meget smukt menneske - Da han døde, ville min mor ikke længere spise sin daglige havregrød. Hun døde kort efter. Min mor døde af ulykkelig kærlighed, siger Bodil Jørgensen. Hun fortæller, at hun har fået meget af sin skæve humor hjemmefra. - Jeg er vokset op i en familie, hvor mine forældre var en slags mønsterbrydere. De blev lærere i en landmandsfamilie. Vi omgikkes et hav af typer, som kun kunne komme fra landet. - Jeg husker morsomme oplevelser fra familiefester. Der var meget stille til festerne. Det gik ikke ret hurtigt. En af mine onkler talte meget langsomt. ’Ik’... (pause)... osse?’, sagde han f.eks. efter hver sætning. Det synes jeg var hyle morsomt, siger hun. - Jeg var lærebarn og rødhåret i en lille by. Så gælder det om at finde på noget. Jeg var klassens skøre og skæve pige. Når jeg blev drillet med en hue, tog jeg en tehætte på dagen efter. På en måde var jeg ret modig. Min far havde den samme humor. - Når vi skulle have gæster, kunne han finde på at gemme sig bag sofaen. Det er dejligt befriende i en familie at have en fælles tone. På den måde er humoren også et forsvar. ;Fredag, 27. december 2013
Mascha Vang: Parterapi har hjulpet os; Mascha Vang og racerkøreren Nicolas Kiesa er kommet gennem deres første jul som skilsmissefamilie. - Det gik rigtig godt …jeg ved det kan skabe en del problemer for mange familier, og sådan ønsker jeg ikke det skal være for os, eller vores datter, skriver Mascha Vang på sin blog. Hun har derfor overtalt eks-kæresten Nicolas Kiesa til at gå med til en psykoterapeut, så de kunne få renset luften, ikke mindst af hensyn til deres fælles datter. - Vi er jo trods alt de mennesker, hun elsker mest, så der skal hun ikke mærke nogen dårlig stemning, skriver Mascha, og indrømmer at det ikke har været helt så let som det kan lyde, at få et forlist forhold til at sejle gnidningsfrit. På et tidspunkt kommer man bare dertil, hvor fornuften tager bør tage over. Mænd er især nok ikke så lette at lokke til sådan en gang ”terapi” (mindre skræmmende hvis man kalder det ”samtale” overfor dem), skriver Mascha. - Faktisk havde vi nok stadig været sammen, hvis vi havde gjort det for længe siden. Så det er virkelig noget man bør overveje, og tage sig sammen til at gøre, skriver Mascha. I julen havde hun datteren Hollie.  Men de inviterede farmand Kiesa forbi, lige inden jul, så de kunne hygge sig sammen. Som en rigtig lille familie. - Ofte laver jeg pandekager, når han kommer og afleverer hende, så hun lige kan opleve os sammen. Håber vi kan blive ved med at gøre den slags. Hvis ikke er det i al fald med at gøre det imens vi kan …. - Har jo også været der, hvor jeg havde lyst til at byde ham på kaffe med rottegift, får at se ham pines langsomt og give ham et effektivt puf ned af trapperne fra 9. - Tro mig den tanke HAR strejfet mig, skriver Mascha, der dog har besindet sig fordi: - Alle børn fortjener de bedste forældre og en tryg barndom med glade forældre. Så godt det nu kan gøres.         ;Fredag, 27. december 2013
Asger Aamund: Mænd er tøffelhelte; Der kommer flere og flere af den slags mænd, der sælger deres sjæl og frihed til gengæld for at leve i et parforhold med en kvinde, mener Asger Aamund. Og i hans øjne er den slags faktisk slet ikke rigtige mænd, men tøsedrenge. Det fortæller han til ugebladet FEMINA i denne uge i et tema om den kriseramte danske mand. - Kvinderne er blevet meget stærke. De er krævende og kontrollerende. Manden ved ikke, hvor han skal gøre af sig selv, for han føler sig overvåget og bliver hele tiden sat til et eller andet, der har med husholdningen at gøre. Han tør ikke sige til konen, at hun skal knytte sylten, siger Asger Aamund til FEMINA. Mænd er moderne sladretanter Han forklarer, at det koster på frihedskontoen for mændene, hvis de gerne vil leve i parforhold, og pludselig kan de ikke længere få lov til at gøre det, som mænd helst vil, men må ligge under for kvindernes luner, indtil de til sidst selv bliver kvindagtige. - Som ungkarl opgiver man store frihedsgrader ved at træde ind i et parforhold. Til gengæld kan man få selskab, respekt, sex og måske kærlighed, hvis man er heldig, siger Asger Aamund og fortsætter: - Tidligere mødtes mænd på fodboldbanen eller på værtshuset. I dag ser man dem gå med barnevogne ved siden af hinanden. Der er jeg så meget af den gamle skole, at jeg ikke kan lade være med at grine ad dem. Fint nok, at de gør det, men det er jo næsten som kvinder, der samledes om vandpumpen og sladrede i gamle dage, siger han. Fra mand til tøsedreng En rigtig mand er ifølge Asger Aamund, der tør tage en beslutning om, hvad han helst vil og handle derefter. Hvis han blot retter ind efter kvinden i sit liv, mister han sin mandighed. - Hvis en mand ikke har noget imod at hente børnene i skolen, købe ind i Irma og lave aftensmad, så skal han gøre det. Han er i mine øjne en rigtig mand, fordi han selv har valgt det. Man er ikke rigtig mand, hvis man hellere ville ud med fiskestangen end stå med Nilfisken derhjemme og alligevel lader sig koste hen i den rolle. Fordi man er en tøsedreng, siger Asger Aamund. LÆS OGSÅ:  Renée Toft Simonsen: Store drenge bør også kunne græde Anders Mattesen: Ind imellem er jeg ved at brække mig over mig selv  ;Fredag, 27. december 2013
Sanne Salomonsen: Kiloene raslede af mig ; Privatøkonomiske problemer fik kiloene til at rasle af rockmama, der fylder 58 på mandag, den 30. november. - Hvad fa’en skal jeg ellers gøre? Jeg kommer fra 325 kvadratmeter, hvor der var plads til alle mine ting. Nu bor jeg med en seng, en sofa, et spisebord og et lille, velfungerende køkken.  Mine to hunde kan være der, og jeg kan. Og så har jeg børnene lige i nærheden og venner i huset. Jeg har det fint. Og så er jeg blevet nabo til Marie Key, der bor i opgangen ved siden af, siger Sanne Salomonsen til BT. Sangerinden fortæller i et stort interview med avisen, at det var hårdt for hende at skulle flytte fra sit hjem i Charlottenlund, hvor hun har haft så mange store minder. - Jeg var dybt ulykkelig over at sælge huset. Det var mit hjem. Mit tempel. Jeg var tryg der og havde oplevet meget i det hus, og var gået meget igennem dér. Min søde gamle mor, der blev syg og døde, mig selv der blev syg og kampen for at komme tilbage. Min søn, der flyttede hjemmefra. Alt lå i det hus. Så det var som at kappe en navlestreng. Og det var jeg ked af, så jeg glemte at spise, og så raslede det af mig, siger Sanne Salomonsen til BT. Inden hun dagen før nytårsaften fylder 58 år (30. december 2013) har rock-mama dog vendt hele sin situationen til noget positivt. Også selvom hun har været hårdt ramt på pengepungen, siden den livstruende blodprop i 2006: - Kiloene raslede af mig, da jeg lavede Hair i februar 2013). Og selvom jeg var rigtig glad for at lave den musical, så toppede min privatøkonomiske krise også omkring det tidspunkt. Alle tal er jo røde i mit økonomiske liv, fordi den bank, jeg havde, ville have alle deres penge, siger Sanne Salomonsen. At hun solgte huset i Charlottenlund var fordi den kriseramte EBH-bank forlangte det. I dag bor Sanne i en 60 kvadratmeter lejlighed på Østerbro i København:  - Hvis ikke det er rock’n’roll, så ved jeg ikke, hvad det er, siger Sanne.           ;Fredag, 27. december 2013
Anne Linnet: Derfor skilles vi; - Så fungerer hverdagen bedst, lyder årsagen Sangerinden Anne Linnet og hendes hustru siden 2010, Tessa Franck Linnet er flyttet hver for sig, afslører Se & Hør. Parret, der har to små børn sammen, datteren Isolde på tre år og sønnen Nemo på otte måneder, splittede op inden jul. I starten af december flyttede Tessa Franck ud af Anne Linnets store hus på Holmen i København, hvor sangerinden udover sin privatbolig også har et professionelt lydstudie, hvor hun blandt andet skriver og indspiller sine egne sange.  - Tessa er flyttet til en lejlighed lige ved siden af, hvor jeg bor. Vi elsker fortsat hinanden højt, og det har styrket vores forhold at leve sammen på denne måde, siger Anne Linnet til BT om skilsmissen, der angiveligt er foregået efter fælles forståelse.  - Vi synes, at hverdagen fungerer meget bedre, og børnene trives fint med denne løsning, fortæller Anne Linnet i en sms til dagbladet, der også er underskrevet af sangerindens nu tidligere hustru, Tessa Franck.  På spørgsmålet om en af de to kvinder har truffet en ny kærlighed, svarer Anne Linnet og Tessa Franck i en fælles sms til BT:  - Nej, dette er ikke tilfældet. Som sagt, så elsker vi stadig hinanden højt. Børnene har nu adresse hos Tessa Franck, men Linnet og hendes eks-hustru bibeholder det tætte samvær om deres fælles børn:  - Begge børnene har adresse hos Tessa, men vi deles naturligvis om ansvaret for dem, fortæller Anne Linnet.   ;Fredag, 27. december 2013
Ellen Hillingsø får travlt i 2014; I forbindelse med sit job som fortæller ved DR Pigekorets julekoncerter i Koncerthuset, mødte BILLED-BLADET skuespiller Ellen Hillingsø til en snak om nytåret. Ellen Hillingsø kunne fortælle, at planerne for nytåret – som hun springer ind i – allerede ligger fast. - Jeg skal fejre nytår med nogle gode venner – vi er sådan en flok, der holder nytår sammen, og det plejer at blive meget hyggeligt, sagde Ellen Hillingsø, der også fortalte, at hun ikke har torsk på nytårsmenuen.  Efter nytår er der rift om den populære skuespiller, der således berettede, at hun allerede har flere engagementer. - Jeg skal lave forskellige ting – jeg får travlt, og det er dejligt. Jeg skal lave noget rigtig sjovt, og jeg glæder mig rigtig meget, meddelte Ellen Hillingsø, der dog endnu ikke kan afsløre, hvad det helt præcist går ud på. - Jeg glæder mig til 2014, det bliver endnu et vidunderligt år, tilføjede skuespilleren med et stort smil. ;Fredag, 27. december 2013
Rasmus Nøhr fik ingen julegaver; Rasmus Nøhr flyver ud af starthullerne, når andre har brug for hjælp og omsorg, men musikeren, der for mindre end en måned siden var med til at arrangere en velgørenhedskoncert for tyfonofrene på Filippinerne, har ikke fået en eneste julegave selv. - Hos os er det kun børnene, der får gaver, og det vigtigste for mig er også at se dem glade, når det er jul. Måske får jeg én gave af mine venner, når vi mødes i juledagene, og går ud og hører musik i København. Men kun hvis jeg opfører mig ordentligt, siger Rasmus Nøhr til BT. BT har spurgt navne som Jes Dorph, Casper Christensen, Anders Lund Madsen og Keld Heick om årets julegavehøst. Svarene kan du se her!   ;Torsdag, 26. december 2013
VIDEO: Se Emmelie de Forests søde julehilsen; Der var nok ikke så mange der kendte den lidt generte og barfodede sanger Emmelie de Forest for blot et år siden. Med sin sikre optræden og sejr ved Det Europæiske Melodi Grand Prix, blev den status med et ændret. Millioner af mennesker verden over kender nu til danske Emmelie. Og selvfølgelig har det efterfølgende været et travlt år for Emmelie, der dog forsikrer, at det har været det mest fantastiske for hende. Se videoen herunder, hvor Emmelie siger tak og ønsker glædelig jul til sine mange fans.  ;Onsdag, 25. december 2013
Ole Henriksen: Her er mit nye liv; Den danske cremekonge har solgt sit livsværk og trukket sig tilbage til bjergene bag West Hollywood. Men selv om han dermed officielt må betegnes som pensionist, kan den lille mand stadig ikke sidde stille. - Man kan ikke sige, at jeg går på traditionel ’pension’, som de fleste kender det. Det gider jeg ikke. Men jeg er gået tilbage til rødderne, og nu fokuserer jeg på det, der egentlig er kernen i mit firma: Den kreative del, siger Ole Henriksen. Den økonomiske del af min forretning er der nu andre, der tager sig af. Og det føles fantastisk, siger den glade mand. Ole Henriksen, 62, solgte for to år siden sit imponerende livsværk til LVMH-gruppen, der blandt andet ejer Louis Vuitton. Og nu har han så solgt den sidste del – sin eksklusive spa på Sunset Boulevard. Det var her, det hele startede. Det var her, han rørte sine cremer, som skuespillere og musikere blev vilde med. Konkret betyder det, at han nu bruger dagene på at udvikle produkter og markedsføring. Og Ole rejser stadig meget. Han er fortsat ansigtet bag Ole Henriksen. – Folk tror, at nu ligger vi bare på en strand og drikker Martinis. Det gør vi ikke. Vi har begge to stadig meget med firmaet at gøre. Jeg er kreativ direktør, og Laurence fortsætter også med at indrette spaen nede på Sunset. Og jeg kommer stadig og blander mig. Jeg tror aldrig, jeg vil give helt slip. Mit firma er jo mit liv. Firmaet har han fået en ung mand ved navn Vance Soto til at køre, og på hjemmefronten er Ole Henriksen stadig sammen med sin mand på 5. år, Laurence. Parret har efter den arbejdsmæssige rokering fået mere tid til hinanden, men for første gang holder de to mænd ikke jul. - For første gang holder vi ikke jul. Vi tager væk. Der er sket for mange ting de sidste par år. Min far døde for få år siden. Laurances far døde i sommer. Og nu er min mor blevet syg og kan ikke rejse. Så vi tager en pause fra julen, forklarer Ole. Ole Henriksens mand har dog lovet at tage revanche næste år, hvor huset i Californien får ekstra meget julepynt. LÆS OGSÅ:  Den smilende cremekonge kunne ikke holde tårerne tilbage på sin 60-års fødselsdag. Se klippet på seoghoer.dk Ole Henriksen viser energi som aldrig før, Han er nærmest på dope i en særlig video. Læs mere om det på seoghoer.dk  ;Onsdag, 25. december 2013
Jane Aamund: Jeg går ikke ud uden fuld krigsmaling; Den 76-årige forfatter Jane Aamund bor i den vestjyske by Lemvig, og her er hun den eneste, hun kender, der ifører sig fuld makeup hver morgen. Jane Aamund er glad for at være kvinde og lige så glad for at dyrke sin kvindelighed. - De dage, man har det værst, skal man sørge for at se bedst ud. På hårde dage gør det mig godt tilpas at vide, jeg ser godt ud, selvom jeg måske ikke føler mig på toppen. Det giver noget overskud, siger Jane Aamund til søndag.dk. Ville ikke undvære læbestift under kræftbehandling Derfor var Jane Aamunds læbestift en af de ting, hun havde rigtig kær under sine lange behandlingsforløb for blandt andet brystkræft. Det var ikke kun for at løfte den trykkede stemning omkring sygdommen, at hun midt i et behandlingsforløb kunne finde på at udbryde: Hvor er min læbestift? - Jeg går ikke ud af døren uden fuld krigsmaling, og jeg kan lide at klæde mig feminint på. Når det var på mode med store bukser og drenget tøj til piger, skilte jeg mig ud ved at komme i kjole og stiletter, siger den kendte forfatterinde, der aldrig vil stoppe med at tænke på sin kvindelighed. Ingen indgreb her, tak Det kunne ikke falde Jane Aamund ind at prøve at ændre sin naturlighed eller skjule sin alder. Kirurgiske indgreb, udglatning af rynker og andre forskønnende behandlinger siger hun nej tak til – det er alligevel ikke noget, der hjælper på følelsen af kvindelighed. - Der er aldrig nogen, der har fået lov til at hive noget op i mit ansigt. Kirurgiske indgreb stopper ikke tiden. Selvom ansigtet bliver glattet ud, og brysterne løftet, kan alderen ses på hænderne, siger hun. Heller ikke da Jane Aamund fik konstateret brystkræft, og hendes ene bryst blev fjernet, havde hun lyst til at få et implantat. Og hun føler sig ikke mindre kvindelig af den grund. - Jeg har aldrig følt, at der er gået noget af mig som kvinde, fordi jeg mangler et bryst. Min kvindelighed sidder i hjernen, og det har intet med hverken bryster eller alder at gøre, siger Jane Aamund til søndag.dk. Men læbestiften skal naturligvis huskes. LÆS OGSÅ:  Jane Aamund er ikke bange for at dø, fortæller hun på søndag.dk, hvor hun også afslører, at hun har set spøgelser Pernille Højmark: Jeg spiser lykkepiller. På søndag.dk fortæller hun hvorfor hun har brug for antidepressiv medicin  ;Onsdag, 25. december 2013
Pernilla August: Derfor sagde jeg ja til Arvingerne;" Danskerne har tidligere fulgt med i både ”Borgen”, ”Forbrydelsen” og ”Broen”, og nu skal vi til at snakke om ”Arvingerne”, der er DR’s nye store søndags-dramaserie, der har premiere 1. januar. Forberedelserne til ”Arvingerne” begyndte tilbage i oktober 2011, hvor skuespiller og instruktør Pernilla August har sit allerførste møde med producenten Christian Rank og manuskriptforfatter Maya Ilsøe, som vil præsentere hende for en TV-serie, de gerne vil have hende til at stå i spidsen for. – Jeg var fristet med det samme, siger hun til SØNDAG. At løfte arven efter ”Forbrydelsen”, ”Borgen” og ”Broen” Og selv om det var lidt angstprovokerende at skulle løfte Danmarks næste store søndagsserie, så endte Pernilla August alligevel med at sige ja til jobbet som instruktør på ”Arvingerne” – mod altså, at hun kunne få den fotograf og den klipper med, som hun kendte fra arbejdet med sin første spillefilm. - Der var en god historie at fortælle, som hun siger og tilføjer: - For mig handler det meget om at finde en historie, som rammer mig. En historie, hvor jeg føler, at her er noget, som andre mennesker kan genkende. For først da bliver det interessant.  Jeg mærker mere og mere med årene, at sådan må være. Jeg kan ikke andet. Det gælder efterhånden også som skuespiller. Jeg må gøre noget, som jeg brænder for. Ellers vil jeg ikke. Ellers kan jeg ikke, siger hun. Med familien som omdrejningspunkt ”Arvingerne”, der blandt andet har Kirsten Olesen, Trine Dyrholm, Jesper Christensen, Lene Maria Christensen, Kirsten Lehfeldt og Carsten Bjørnlund på rollelisten, handler om fire børn, der arver kunstneren Veronika Grønnegårds gods og ejendele. De fire børn er spredt fra alle vinde, indtil Veronikas død, og de får besked om arven. De fire søskende mødes for først gange ved bodelingen, og de bliver hurtigt hvirvlet ind i hinandens hemmeligheder og løgne. Og netop det, at familien er omdrejningspunkter, var noget af det, der fangede Pernilla Augusts interesse. – Familieforhold optager mig, alle de indbyrdes relationer, der er i en familie. I ”Arvingerne” handler det om voksne mennesker, der som børn ikke har fået grænser, og som fortsætter med at søge deres grænser hele livet. For sådan er det jo. Hvis man ikke har fået sat grænser eller ikke har fået kærlighed som barn, vil man fortsætte med at søge efter det livet igennem. I ”Arvingerne” sker det på en utrolig rørende måde, som griber mig om hjertet, og det var det, der greb mig ved selve historien, siger Pernilla August. LÆS OGSÅ:  Trine Dyrholm spiller en af hovedrollerne i ”Arvingerne"". På søndag.dk fortæller hun, hvordan hun kom i form til den Oscar-vindende instruktør Susanne Biers film Hævnen Mange skuespillere bliver forbundet med deres roller. På søndag.dk fortæller Kirsten Olesen, hvordan hun har det med altid at blive genkendt som Agnes fra Matador  ";Onsdag, 25. december 2013
Hannah fra De unge mødre: Angela vil bo hos sin far; Hannah har været igennem flere depressioner og svære beslutninger. Senest da hun lod sin datter flytte hjem til Hannah hendes far Da ”De Unge Mødre” startede for 17 sæsoner siden, var Hannah Nielsen et af de allerførste ansigter, som dukkede op på skærmen med sin en måned gamle datter Angela. Der er nu gået otte år, og hendes liv har taget nogle meget skarpe sving siden. Ned ad bakke på TV - Under optagelserne var mit liv gået meget ned af bakke. Jeg var bare ikke bevist om det på det tidspunkt, fordi jeg havde skyklapper på, erkender 25-årige Hannah, som trak sig allerede efter første sæson. Siden har hun været igennem brud, depressioner, lykkepiller og lange terapiforløb. Men hun er også blevet klogere. Ikke mindst på sig selv. Så sandheden om sit eget liv på TV Det var faktisk, da hun så sig selv på tv, at det for første gang gik op for hende, at hendes liv ikke var, som hun gik og bildte sig selv ind. Efterfølgende fik hun et sammenbrud, som sendte hende i psykologbehandling. Det blev et langt forløb, hvor Hannah langsomt indså, at der faktisk havde ligget en sort sky over hende siden 1. klasse, hvor hun blev mobbet. Angela gav mig lyst til at leve - Det har været rigtig, rigtig hårdt. Jeg er faktisk ikke sikker på, jeg havde overlevet, hvis jeg ikke havde fået Angela. Hun holdt livet i gang hos mig og gav mig en lyst til at leve. Gravid med en ven Helt let har det dog ikke været at være alenemor. Især ikke, da Hannah for halvandet år siden blev mor til Celina efter en meget u-planlagt graviditet med en ven. - Der var ingen af os, der havde regnet med, at der skulle komme et barn ud af det. Men jeg turde ikke få en abort af frygt for, hvad det ville gøre ved mig psykisk. Jeg frygtede at jeg ville ryge helt ned, så jeg ville ende på den lukkede. Angela ønskede at flytte hjem til far I dag er Hannah fra Kalundborg selvfølgelig lykkelig for, at hun valgte at få Celina. Men den yngste datter har taget meget af hendes tid, og det har engang imellem været svært for den nu otteårige Angela. Blandt andet derfor begyndte hun for et halvt år siden at lufte et ønske om at flytte hjem til sin far. Et ønske, som nok ville få de fleste mødre til at stivne, men Hannah har langsomt vænnet sig til tanken, og i efterårsferie flyttede Angela hjem til sin far i Roskilde. - Det har selvfølgelig givet mig nogle søvnløse nætter. Som mor har man jo ikke lyst til at give slip på sit barn. Jeg har haft ondt i maven og haft det elendigt, og jeg har også hørt fra mange på Facebook, at det er en vanvittig beslutning. Men det var jo noget Angela gerne ville, og jeg tror, et barn har ligeså meget brug for sin far som sin mor, siger Hannah, som har haft mange kampe gennem årene med Angelas far. I dag er deres forhold dog så godt, at hun har fuldstændig tiltro til ham som fuldtidsfar. Hans kærlighed er altoverskyggende - Jeg ved, at hans kærlighed til hende er altoverskyggende, og så ved jeg, at han har droppet alle sine fritidsaktiviteter for at være sammen med hende, siger Hannah og peger på, at Angela er en glad pige. Hannah er for det meste også en glad mor, som er i gang med sin drømmeuddannelse som piercer, og som i dag er erklæret rask og ikke mere i behandling for depression. Men engang imellem stikker savnet. - Når mig og Celina sidder alene, så spørger hun tit efter Angela. Det gør ondt. LÆS OGSÅ:  Læs også hvordan det gik Natasja Brämer fra De unge mødre på udeoghjemme.dk Læs også om Natascha Lineas jul med Lia på udeoghjemme.dk  ;Onsdag, 25. december 2013
Se Tori Spellings favorit-juleknas; Som hos så mange andre familier er søde lækkerier også en del af julehyggen hjemme hos Tori Spelling, hendes mand Dean McDermott og deres fire børn. Og her ved juletid viser den 40-årige ”Beverly Hills 90210”-stjerne på sin blog, hvilke søde sager, familien især holder af. - Julen er virkelig den mest vidunderlige tid på året. Vi kan tilbringe tiden med vores kære, give (og få!) gaver, pynte huset og tilføre noget julestemning og selvfølgelig være kreative! Men jeg ved, at det mine børn bedst kan lide, er at blive forkælet med festlige, søde sager, skriver Tori Spelling og viser blandt andet billeder af konfekt med pebermynte og Oreo-småkager, bløde ingefærsmåkager med karamel og pebermynte-skumfiduser. Se billederne af lækkerierne, som Tori Spelling også har forsynet med et link til opskrifterne, på hendes blog her. ;Tirsdag, 24. december 2013
Cecilie Beck: Sådan bliver min juleaften på job; – Jeg sad selvfølgelig hellere hjemme hos familien, men når det nu skal være, så er det faktisk en meget hyggelig dag. Der plejer sjældent at ske det helt store, så der bliver lidt ekstra tid til at hyggesnakke med kolleger, og så plejer vi at gå samlet i kantinen og spise and. Bagefter skal jeg til mine ekssvigerforældre, hvor min eksmand er med børnene, (Astrid, 16, og Frida, 11, red.), så jeg når at få en halv juleaften med dem. – Vi laver ikke nogen erstatnings-juleaften, men jeg er en stor julefanatiker, så vi har så mange andre juletraditioner, så der bliver masser af julerier alligevel – også med Rasmus (Tantholdt, red.), men det bliver bare ikke juleaften. ;Tirsdag, 24. december 2013
Rasmus Seebachs juleaften hos mor; Julen finder som altid sted hjemme hos mor Karen på Frederiksberg, og hun har helt styr på, hvad der skal ske. – Det er en tradition, at det finder sted hos min mor, men i år bliver det lidt specielt, fordi min storebror for første gang holder jul sammen med sin svigerfamilie. STORT GALLERI: Se vores fine billeder med Rasmus Seebach - Men vi ses alle sammen til vores store julefrokost anden juledag. Min mor kører juleaften rimelig solo, fortæller Rasmus Seebach i et stort interview med BILLED-BLADET. - Selvfølgelig skal man lige hjælpe til med nogle småting, men det er helt klart hende, som står for det hele. Og det vil hun også rigtig gerne, det sætter hun en stor ære i. Hun er chefen i køkkenet den dag. Og hun er rigtig god til det, roser sangeren sin mor. Læs hele det store interview med Rasmus Seebach i BILLED-BLADETs store julenummer, der er i butikkerne nu. ;Tirsdag, 24. december 2013
Uffe Holm er blevet far: Det er helt vildt!; 23. december havde Uffe Holms kone termin til at føde en lille datter. Og 23. december blev det. -Det er helt vildt og bare SÅ perfekt. Vi lukkede ned for salget af juletræer den 23. december, og så kørte vi på hospitalet. Fødslen tog 45 minutter, så fire timer efter kørte vi hjem med vores lille datter, jubler en glad Uffe Holm. -Og hun er bare SÅ fin og sød. Hun er 49 centimeter lang og vejer 2970 gram, fortæller den stolte, nybagte far til BILLED-BLADET. 37-årige Uffe Holm og hans kone, Malene Kristensen, vidste godt, det var en lillesøster til parrets søn Texas på fem år, der var på vej. Alle får julegaver hos Uffe Holm -Texas synes også, hun er rigtig sød. Hun er den bedste julegave, vi kunne få. I går holdt vi lillejuleaften sammen, og nu skal vi holde juleaften med en lille, ny i familien. Det er kæmpe stort! Og jo, selvfølgelig skal man have julegave, selvom man kun er én dag gammel. Hos os får alle julegaver – også kattene, fortæller Uffe Holm med et stort smil. Oven i den skønne familieforøgelse kan Uffe Holm glæde sig over, at hans nebengeschäft med at sælge juletræer er gået forrygende. -Ja, så alt er bare godt, lyder det fra Uffe Holm, der nu kan lade julefreden sænke sig over den lille familie.   ;Tirsdag, 24. december 2013
Jesper Christensen vil være anonym; Skuespilleren Jesper Christensen har brilleret i et hav af forskellige roller, men det er forbløffende lidt, han har fortalt om sig selv og privatlivet i medierne gennem årene. Privatpersonen Jesper Christensen er ligeså ukendt for offentligheden, som den forbryderorganisation han arbejdede for i to film om 007-agenten James Bond, og den indstilling har den danske skuespiller stadig, skønt han nu igen dukker op på TV i DRs nye dramaserie ”Arvingerne”. - Folk skal ikke vide for meget om mig og mine holdninger. Jo mindre de ved om mig, jo mere tror de på de roller, jeg spiller, siger Jesper Christensen i et interview til Børsen. - De skal heller ikke vide, hvordan jeg tacklede min skilsmisse, eller hvordan jeg har det med mine forældre, søskende og gode venner. Det kommer ikke andre folk ved, siger Jesper Christensen, der har tre døtre og er gift med Tove Bornhøft, der er leder af teatret Rio Rose i København. Jesper Christensen er dog kendt for at have skarpe holdninger, men han føler, han misbruger sit arbejde, hvis han udtaler sig som samfundsborger: - Fordi jeg er Jesper Christensen, er der gode chancer for, at en avis vil have min kronik. Ikke fordi jeg er klog eller kan skrive, men fordi jeg – skuespilleren – er afsenderen. Jeg står på mit job, når jeg ytrer mig. Jeg misbruger på en måde mit arbejde, selvom jeg bare vil mene noget som borger. Folk genkender mig som ham fra filmene, og så bliver tingene rodet sammen. Det kompromitterer mit arbejde, siger Jesper Christensen til avisen.   ;Mandag, 23. december 2013
Mette Reissmann: Dem husker jeg fra ”Luksusfælden” ;" - Det giver mig kuldegysninger at høre, hvor godt det er gået Helle og Benjamin. Jeg er oprigtigt glad på deres vegne over, at de har formået at holde fast. Jeg synes, det kan tjene som et eksempel for andre, siger Mette Reissmann, forbrugerøkonom og tidligere ekspert fra ”Luksusfælden”. Avisen BT har lavet en undersøgelse af, hvordan det er gået mange af de par, der har medvirket i TV3's populære program, blandt andre parret Helle og Benjamin Røber fra Greve, der i 2008 lukkede ”Luksusfælden”s eksperter ind i hjemmet, for at de kunne hjælpe dem med at få deres økonomi på fode igen. Kunne beholde huset Da Mette Reissmann var på besøg, skyldte parret 2,8 millioner kroner i deres hus, og alle tre kassekreditter var overtrukket. Parret havde bl.a brugt 350.000 kroner på et nyt køkken, ligesom deres to sønner væltede sig i nyt tøj og legetøj. - Men vi levede efter eksperternes stramme budget i et halvt år. Det var rigtigt stramt, siger Helle Røber i dag til BT. Parret har dog efter ""Luksusfælden""s besøg formået at beholde deres hus i Greve. De har også fået råd til en bil, sparet op til en ny udestue, og for et år siden fik de en lille datter.         ";Mandag, 23. december 2013
Ole Bornedals TV-serie ”1864” solgt til Storbritannien;" Først kom Sara Lund fra ”Forbrydelsen”, så kom Birgittte Nyborg fra ”Borgen” og endnu inden danmarkspremieren på ”1864” - DRs næste store TV-serie-satsning – har briterne allerede købt serien. Dermed kan millioner af britiske tv-seere følge med, og DR kan sætte endnu et kryds på listen over lande og TV-stationer, som viser TV-serien. - BBC har oplevet en overraskende stor seerrekord med dansk drama på BBC Four, da de viste ""Forbrydelsen"" og ""Borgen"". Derfor glæder vi os over, at de nu også tilbyder deres seere at følge med i Ole Bornedals store episke drama,""1864"", når det glider over skærmen i 2014, udtaler seriens producenter, Peter Bose og Jonas Allen, Miso Film, i en pressemeddelelse. Ligesom de to øvrige danske serier sendes ""1864"" med dansk tale og engelske undertekster. Optaget i Prag og i Danmark TV-serien er bygget op omkring Tom Buk Swienty's bøger ""Slagtebænk Dybbøl"" og ""Dommedag Als"" og handler om slaget ved Dybbøl i 1864, der kostede 5.000 danske soldater livet. Ole Bornedal er instruktør, og TV-serien har skuespillere som Nicolas Bro, Rasmus Bjerg og Jens Sætter-Lassen på rollelisten. Optagelserne begyndte den 8. april, og TV-serien er med et budget på 173 millioner og 6.000 statister den dyreste og mest omfattende danske TV-produktion nogensinde. Optagelserne sluttede i Prag midt i juli, hvorefter produktionen rykkede til Danmark for at få de sidste skud i kassen til den danske premiere søndag den 27. september 2014.     ";Mandag, 23. december 2013
Søs fra Far til fire kvæstet;" Der var ikke meget ""sommer, sol, og søndags""-humør over situationen, da skuespillerinden Carla Mickelborg – bedst kendt som Søs i de nyere ”Far Til Fire” film med Niels Olsen i hovedrollen som far – var i byen natten til lørdag. Kampen om taxaer i det københavnske natteliv kan nemlig være langt mere brutal, end i de populære familiefilm, hvor alle notorisk er så søde ved hinanden. Carla oplevede således at komme i karambolage med en anden kvinde, der ville have samme taxa, som skuespillerinden, skriver Se og Hør. - Duk dig, hvis du vil have en taxa, alle dine tænder og et ansigt uden flænger. Dette er, hvad jeg har at fortælle, efter en kvinde skippede mig for at få en taxa i går nat. Julen er som vi ved, hjerternes fest, skriver Carla på Instagram, ledsaget af et billede af sig selv taget lige efter ulykken. På billedet kan man tydeligt se, at den søde Søs har fået nogle ordentlige skrammer efter taxa-kampen - se det på Carla Mickelborgs Instagram-profil her.     ";Mandag, 23. december 2013
Nicolaj Kopernikus fik rotte-forskrækkelse; Dr. Schwartz – som skuespilleren Nicolaj Kopernikus i denne julemåned er bedst kendt som i TV2's julekalender ”Tvillingerne og Julemanden” - afslører, at det ikke var den rene svir at spille juleskurk.  Som enhver rigtig ond skurk skulle Dr. Schwartz nemlig have et kæledyr, som han kunne sidde og stryge over pelsen – og i manuskriptet var kræet en stor kælerotte. - Det dyr havde både jeg og instruktøren det svært med. Det er så klamt. Jeg tror, jeg lignede én, der var ved at kaste op, mens jeg sad med den rotte. Tænk på den lange tykke hale, siger Nicolaj Kopernikus til Ekstra Bladet. Anstrengelserne var dog forgæves, for næsten alle scener med rotten er senere blevet klippet ud af de 24 afsnit af julekalenderen.   ;Mandag, 23. december 2013
Lars von Triers film sælger ikke nok billetter;" Før den biografaktuelle´film ”Nymphomaniac” må Lars von Trier, Danmarks mest berømte filminstruktør, erkende, at salgstallene på hans seneste fire film ikke er i nærheden af at udløse ekstase. Samlet set har den berømte danske filmmands fire værker ""Dogville"", ""Manderlay"", ""Antichrist"" og senest ""Melancholia"" fra 2011 kostet 282 millioner kroner at lave. Men de fire store Lars von Trier-film har trods et samlet budget på 282 millioner kroner kun indtjent 214 millioner kroner til Lars von Trier og Peter ""Ålen"" Aalbæks fælles firma Zentropa, skriver Ekstra Bladet. Avisen baserer beregningerne på officielle tal fra Det Danske Filminstitut. Efterlader økonomisk hul Von Trier efterlader et økonomisk hul på 68 millioner kroner i kølvandet på de fire værker, der er markedsført massivt, både herhjemme og i udlandet. At Lars von Triers film ikke er nogen god forretning afsløres af tal fra DFI, der samlet set har støttet Lars von Triers film med 35 millioner kroner i alt. Støtte, der normalt bliver betalt tilbage, hvis en film sælger tilstrækkeligt med billetter. Der har ingen af Lars von Triers film dog indtil videre gjort. Formuen i Lars von Triers firma er vokset Ikke desto mindre er Lars von Trier de seneste ti år blevet styrtende rig, samtidig med, at hans film langtfra har præsteret på bundlinjen, konkluderer Ekstra Bladet. Formuen i Lars von Triers private firma Element Film, der ejer en del af Zentropa, er siden udgivelsen af ""Dogville"" i 2003 vokset med hele 26 millioner kroner.  - Sådan som reglerne er, står vi langt nede i køen af folk, der skal have penge tilbage. Og indtil videre har ingen af Lars von Triers film betalt noget støtte tilbage.  Sådan er systemet indrettet, men vi kan sagtens få støtte tilbage, hvis en film sælger godt, siger filmcontroller hos DFI Anette Kjær til avisen. En film som ""Klovn"", med Casper Christensen og Frank Hvam, har således betalt en del støttekroner tilbage.           ";Mandag, 23. december 2013
Clint Eastwood i bitter skilsmisse;" ""Dirty Harry"" – alias den 83-årige skuespiller Clint Eastwood – er ikke helt færdig med at rense ud. I al fald har han indledt en beskidt formuekamp med sin kone gennem 17 år, Dina Eastwood. Den tidligere actionhelt mener nemlig ikke, at Dina – som han blev separeret fra i juni 2012 - skal have én eneste dollar ud af skilsmissen, skriver TMZ. Parret har også en 16-årige datter, som Clintens eks' vil have for sig selv. Men heller ikke dér vil Clint Eastwood give sig. Han har søgt om fælles forældremyndighed over datteren. Så må domstolene afgøre resten.   ";Mandag, 23. december 2013
Indbrud hos Laust Sonne fra D-A-D ; Juletiden er højsæson for indbrud. Det har D-A-D-trommeslager Laust Sonne måtte sande på smerteligste vis, da han kom hjem til et hus, hvor der havde været ubudne gæster, skriver Metroxpress. - Nogen har gået rundt i vores ting. De har taget tøj, solbriller, alt elektronik. Alt er gennemrodet, skriver Laust Sonnes kæreste, Maria Erwolter, på Facebook. Det største tab er en særlig el-guitar, som trommeslageren Laust Sonne satte stor pris på. Maria Erwolter skriver, at Laust Sonnes vintage Fender-guitar er blevet stjålet. - Jeg kan slet ikke forestille mig, hvilke tumper der render rundt i samfundet med god samvittighed. Tilbage står vi med en underlig følelse, skriver Maria Erwolter. ;Mandag, 23. december 2013
Asger Aamund sætter tøffelhelte på plads; Der kommer flere og flere af den slags mænd, der sælger deres sjæl og frihed til gengæld for at leve i et parforhold med en kvinde, mener Asger Aamund. Og i hans øjne er den slags faktisk slet ikke rigtige mænd, men tøsedrenge. Det fortæller han til ugebladet FEMINA i denne uge i et tema om den kriseramte danske mand. - Kvinderne er blevet meget stærke. De er krævende og kontrollerende. Manden ved ikke, hvor han skal gøre af sig selv, for han føler sig overvåget og bliver hele tiden sat til et eller andet, der har med husholdningen at gøre. Han tør ikke sige til konen, at hun skal knytte sylten, siger Asger Aamund til FEMINA. Derfor er mænd utro. Se grunden på Femina.dk Mænd er moderne sladretanter Han forklarer, at det koster på frihedskontoen for mændene, hvis de gerne vil leve i parforhold, og pludselig kan de ikke længere få lov til at gøre det, som mænd helst vil, men må ligge under for kvindernes luner, indtil de til sidst selv bliver kvindagtige. - Som ungkarl opgiver man store frihedsgrader ved at træde ind i et parforhold. Til gengæld kan man få selskab, respekt, sex og måske kærlighed, hvis man er heldig, siger Asger Aamund og fortsætter: - Tidligere mødtes mænd på fodboldbanen eller på værtshuset. I dag ser man dem gå med barnevogne ved siden af hinanden. Der er jeg så meget af den gamle skole, at jeg ikke kan lade være med at grine ad dem. Fint nok, at de gør det, men det er jo næsten som kvinder, der samledes om vandpumpen og sladrede i gamle dage, siger han. Anders Mattesen: Ind imellem er jeg ved at brække mig over mig selv. Se mere på Femina.dk Fra mand til tøsedreng En rigtig mand er ifølge Asger Aamund, der tør tage en beslutning om, hvad han helst vil og handle derefter. Hvis han blot retter ind efter kvinden i sit liv, mister han sin mandighed. - Hvis en mand ikke har noget imod at hente børnene i skolen, købe ind i Irma og lave aftensmad, så skal han gøre det. Han er i mine øjne en rigtig mand, fordi han selv har valgt det. Man er ikke rigtig mand, hvis man hellere ville ud med fiskestangen end stå med Nilfisken derhjemme og alligevel lader sig koste hen i den rolle. Fordi man er en tøsedreng, siger Asger Aamund. Renée Toft Simonsen: Store drenge bør også kunne græde, se klummen på Femina.dk ;Mandag, 23. december 2013
Grevinde Alexandra fejrer jul med familie og venner; Søndag eftermiddag et par dage før jul var grevinde Alexandra sammen med sin mand Martin Jørgensen, sønnerne prins Nikolai og prins Felix og sin mor Christa Manley til julekoncert i DR's koncertsal. Her fejrede man DR Pigekorets 75-års jubilæum samt tiltrædelsen af korets nye chefdirigent, Phillip Faber, med et væld af klassiske julesange og salmer og med deltagelse af både DR Juniorkoret, Børnekoret og Spirekoret. Jul og nytår med familie og venner Efter koncerten fortalte grevinde Alexandra blandt andet om den forestående jule- og nytårsaften. - Vi er familie og nogle tætte venner, der fejrer jul sammen. Til nytår er børnene sammen med deres far. Nytåret fejrer jeg sammen med min mand, sagde grevinde Alexandra, der også havde stor ros til DR Pigekoret, som hun er protektor for: - Pigerne gør det rigtig, rigtig godt, fortalte grevinde Alexandra, der også var meget glad for at se mange kendte ansigter blandt sangerne til koncerten. Læs mere om grevinde Alexandra og koncerten i BILLED-BLADET i det nye år. ;Søndag, 22. december 2013
Ida Wohlert holder jul i nyt hus; Sønnerne Elliot på fem år og Edgar på et år er også kørt godt ind i henholdsvis ny børnehave og vuggestue. Når Elliot skal begynde i skole til sommer, bliver det på Idas gamle skole, Bernadotteskolen, og det var også én af årsagerne til, at familien ville flytte i nærheden af den skole. – En stor del af mit hjerte ligger i Taarbæk, for her har mine bedsteforældre altid boet. Min farmor bor her endnu, så da vi så et hus til salg, slog vi til, selv om Kasper har været lidt nervøs ved tanken om at skulle flytte ud af byen. Men han faldt også for det charmerende hus og den fantastiske stemning, som er her blandt den skønne blanding af små fiskerhuse og lejligheder, fortæller Ida. – Det er et stort ansvar at flytte børnene i ny institution, og vi har overvejet det længe, men vi vidste jo, at vi gerne skulle ud af byen på et tidspunkt i forbindelse med Elliots skole. Vi har fundet en vidunderlig integreret vuggestue og børnehave, som ligger midt i byen. Og det hele er lidt som at komme hjem. Min bror Johan bor nemlig også herude, efter at Pernille (Rosendahl, red.) og han er flyttet fra hinanden. Han bor blot 100 meter længere nede ad vejen, og så er der en legekammerat i nærheden for børnene med Johans søn Tristan, 7, siger Ida. HUSK BILLED-BLADETs store julenummer er i butikkerne nu - god jul. ;Søndag, 22. december 2013
Agnetha løfter sløret for ABBA’s brud;" Nu fortæller Agnetha Fältskog om rygterne, interne konflikter, kampen mod sceneskræk og skilsmissen. - Det var virkelig en hård tid. Så enkelt og kortfattet kan det siges. I en nylig BBC-dokumentar taler Agnetha ud af om konflikterne i ABBA, sceneskræk og svære tider. Den britiske dokumentarfilm ""Agnetha Fältskog - fra Abba til i dag"" portrætterer Agnetha Fältskog fra solokarrieren begynder i en alder af 15 år til dette års comeback med albummet ""A"". Agnetha og Anni-Frid Gennem de succesfulde år led gruppen af vedhæftende rygter om, at der var intern splid mellem Agnetha og Anni–Frid. Ifølge den svenske avis Aftonbladet, er Agnetha heller ikke helt afvisende over for rygterne. - Der blev skrevet meget om, at vi ikke var venner. Klart, der var en del irritation, fordi vi var trætte. Men vi har også hjulpet hinanden, siger Agnetha i dokumentaren. Skilsmisse og splid Men også forholdet til Björn Ulvaeus og bruddet mellem de to kommer både Agnetha og Björn ind på i dokumentaren. Skilsmissen i 1979 viste sig også at sætte sine spor i gruppens kreative proces med sange, hvilket blandt andet blev udtrykt i sangen ”The Winner takes it all”. Björn Ulvaeus, som også deltager i dokumentaren forklarer sangen således. - Måske var det en måde at få det ud af mit system. Skrive tekst og lade hende synge var en udrensning. Vi fik det ud på en stor måde. - Det var en udfordring at synge sangen, fordi den var så tæt på virkeligheden, fortæller Agnetha. Udkørte og på vej mod enden I 1981 bliver også Benny og Frida skilt, men grupper fortsætter deres arbejde og konflikterne holdes tæt inden for gruppen.Abba gik i studiet og lavede deres sidste album sammen ""Visitors"". - Med et blev det svært at arbejde. Det var ikke længere sjovt at lave musik, forklarer Agnetha i dokumentaren. Ulvaeus beskriver bruddet, der begyndte i 1982 og fortsatte gradvist. Agnetha og Anni-Frid lavede soloprojekter mens Bjørn og Benny fortsatte deres samarbejde. - Vi var trætte efter Abba-tiden. Frida og jeg ville ikke høre musikken igen, siger Agnetha. ";Søndag, 22. december 2013
De Unge Mødre-Nadja går fra kæresten; Det er ikke mere end to uger siden, at 20-årig Nadja Dahl afviste alle rygter om, at hende og kæresten Kenneth var gået fra hinanden. Tværtimod fortalte hun, at de hyggede sig og glædede sig til at holde jul sammen. Men nu ser det ud til, at bruddet er blevet en realitet. På sin facebook-profil bekræfter Nadja Dahl, at det er slut med kæresten, og at hun allerede har fundet en ny bopæl til hende og børnene. - Ja, jeg kan bekræfte, at vi er gået fra hinanden og flyttet hver for sig… OG NEJ, jeg har ikke behov for at fortælle om stort og småt, og hvorfor, som han gør. Det er hans valg, og jeg vælger så at lade være med at sige noget som helst, skriver Nadja, der har fundet en ny, hyggelig lejlighed på Fyn. Hygger med børnene Men singlemoren har det tilsyneladende fint med sin nye status som single. På facebook skriver hun: - Børnene og jeg har det super godt. Marina vokser og stortrives, så det er rigtig dejligt. Jeg har valgt at fokusere 110 procent på mine børn og lader de ting være, som ikke er vigtige. Fyret fra De unge mødre Nadja Dahl var en meget populær medvirkende i tv-serien ”De unge mødre”. Indtil hun i slutningen af september pludselig blev ”fyret” af produktionsselskabet. Fordi hun ikke ville lade sig filme før efter Marinas barnedåb den 27. december. Hun udtalte dengang til Ude og Hjemme, at hvis produktionsselskabet ville have hende tilbage til serien, så var hun villig til at overveje det. Ude og Hjemme har forgæves prøvet at få en kommentar fra Nadja Dahl. LÆS OGSÅ:  Nadja Dahl afviser rygter om brud med kæresten Sådan gik det Natasja Brämer  ;Søndag, 22. december 2013
Thomas Rode: Mænd skal sgu også gå op i sig selv; 45-årige Thomas Rode, der er køkkenchef og direktør på Kong Hans Kælder, gør sig umage for at være attraktiv overfor sin kone Thilde, der er 14 år yngre end ham selv. Det afslører han i et interview i FEMINA.  SE BILLEDERNE: Sådan bor Thomas Rode  - Det er blevet legalt for en mand at sige, at han gerne vil se godt ud. At man gerne vil være attraktiv og være noget for sin kvinde. Mænd skal sgu også gå op i sig selv. Man kan ikke bare score en lækker sild i gymnasiet og køre på det resten af livet. Nej, man skal blive ved med at gøre sig umage. Det gik også op for mig, siger Thomas Rode. Da han først mødte Thilde, så han meget anderledes ud, end han gør nu, fortæller han. - Jeg stod og børstede tænder og skulle ind under dynen til min nye erobring, der var 14 år yngre end mig – og så stod mine patter og drejede rundt. Det er ikke fedt, når man kigger ned ad sig selv og gerne vil se sit store våben – og så hænger der bare en slap mavesæk over. Så er man bare ikke rigtig nogen stor, stærk hulemand, der skal være farlig og erobre sin kvinde, vel?, siger køkkenchefen. Kunne ikke præstere Selv oplevede han i starten af sit forhold én af de ting, som mænd frygter mest: Ikke at kunne præstere i sengen. - Det har nok været mit eneste deciderede nederlag som mand. Det skete, da Thilde og jeg begyndte at være sammen. På det tidspunkt var mit forhold til min kone ikke helt afklaret. Derfor har jeg det, set i bakspejlet, rigtig godt med at jeg ikke bare kunne rende ud og knalde til højre og venstre. Men lige i gerningsøjeblikket er det ikke særligt spændende, når man skal vise sin nye kæreste, at man er en fandens karl, siger ærlige Thomas Rode til FEMINA. LÆS OGSÅ:  Thomas Rode er smaskforelsket i sin Thilde. Læs på femina.dk, hvorfor hun er én af årsagerne til, at han spiser stenaldermad Christian Bitz synes, at kvinder, der ikke spiser, er usexede.  Læs hvorfor  ;Søndag, 22. december 2013
Christiane og Liam fejrer jul og et års bryllupsdag; Christiane Schaumburg-Müller og Liam O’Connor (L.O.C.) blev gift den 22. december ved et eventyrligt bryllup på Valdemars Slot sidste år. Nu - et år efter – kan parret glæde sig over, at de har købt hus, så de kan fejre jul i eget hjem for de to sammenbragte familier. - Jeg skal fejre jul med min familie og Liams familie. Vi er værter i år og bringer begge familier sammen til et stort julegilde, der kommer til at være flere dage. Når jeg skal arrangerer noget går jeg altid ”all in”. Måske lidt for meget siger jeg, fordi det snart er jul, og jeg har stadig så mange hængepartier - men jeg skal nok nå det, fortæller Christiane til BILLED-BLADET. Menuen har Christiane helt tjek på - Det skal være helt traditionel ”Schaumburg-Müller mad”. Ingen rører ved menuen. Den er kommet for at blive! Vi får and, frisk rødkåls-salat, gammeldags rødkål, brunede kartofler, almindelige kartofler, min mors sovs, Waldorfsalat og varme franske kartofler. Herefter risalamande. Senere får vi natmad bestående af alt godt fra slagteren - alt det klassiske og hjemmelavet rugbrød, røber Christiane. Hun er vild med julemåneden og ikke mindst juleaften, hvor familien er i højsædet. - Som andre familier hygger vi i et væk. Vi sidder langt tid om bordet. Vi tager alt i et stille og roligt tempo, så der er tid til at være til stede. Vores juleaftener har aldrig sluttet før midt på natten. Vi går meget op i gaver og pakker kun én op ad gangen. Vi lytter til de historier, der nu end måtte følge med gaven. Når vi får bøger eller giver bøger er de også nøje udvalgt - måske ligger der en anmeldelse ved. Man har i hvert fald gjort sin research grundigt! ;Søndag, 22. december 2013
Pernilla August: Derfor har jeg beholdt Billes efternavn; Pernilla August, der er instruktøren bag DRs nye store dramaserie, der får premiere den 1. januar, er ikke født August. Faktisk har hun haft fire forskellige efternavne, så da Bille August og Pernilla August gik fra hinanden i 1997, overvejede hun slet ikke at skifte hans efternavn ud. – Jeg har skiftet navn fire gange efterhånden. Jeg kunne selvfølgelig have byttet tilbage til mit pigenavn. Men så kom jeg til at tænke på, at nu har jeg faktisk levet med navnet Pernilla August længere end noget andet navn, jeg har haft, så hvorfor ikke lade det blive, som det er, siger hun til SØNDAG. Forbavset over ikke at blive spurgt Bille August og Pernille August har to børn sammen, hun bor i Sverige og han bor i Danmark. Men hvordan har de to det egentlig med hinanden. – Fint, svarer hun og fortsætter: - Rigtigt fint. Bille bor i Danmark med sin familie, og jeg bor i Stockholm med min, men vi ses da, når der er noget med børnene. Det er, som det skal være, siger hun. Men er det irriterende altid at blive spurgt om Bille, når det nu rent faktisk var i 1997, de gik fra hinanden? – Næh, siger hun afslappet og tilføjer: - Jeg er så vant til det. Jeg er faktisk blevet mere forbavset her i forbindelse med de seneste interviews over, at jeg IKKE er blevet spurgt, siger hun. LÆS OGSÅ:  På søndag.dk fortæller Pernilla August, hvorfor hun endte med at sige ja til at instruere Arvingerne I dag er Bille August kone Sara-Marie Maltha rundet de 40. På søndag.dk fortæller hun, hvordan hun har det med at runde det skarpe hjørne  ;Søndag, 22. december 2013
LUKSUSFÆLDEN: Husker du Lone – sådan går det nu; Så du ”Luksusfælden” med Lone i starten af september? Så husker du måske, at det var datteren Pernille, der havde meldt sin mor til programmet. Hun anede nemlig, at den var helt gal med morens økonomi. I programmet blev det blandt andet afsløret, at Lone brugte 24.000 kroner på spil på Facebook. Under programmet kom det ligeledes frem, at Lone gennem 12 år og otte flytninger havde opbygget sig en gæld på 1,1 millioner kroner. I dag er Lone flyttet i ny lejlighed hvor hun trives og glæder sig til at skulle holde første juledag sammen med familien, fortæller hun til Ekstra Bladet. - Det er gået rigtig godt. Jeg er meget glad for min nye lejlighed, siger Lone til Ekstra Bladet. Ro i maven når kreditorerne ringer Over for avisen fortæller Lone, at hun desværre ikke fik gældssanering, men har fået en insolvent-erklæring. - Jeg har fået en insolvent-erklæring fra Fogedretten, som jeg kan vise, hvis fogeden banker på døren eller fortælle om, når kreditorerne ringer, fortæller Lone. Det har givet ro på hjemme hos Lone, nu da kreditorerne ved, at hun ikke kan betale. Budgettet som ”Luksusfælden lagde for Lone bliver overholdt, og hun har sågar selv lavet julegaver i år. - Mit barnebarn har bedt mig strikke en lilla nederdel, så jeg har haft gang i strikkepindene, siger Lone til Ekstra Bladet. ;Lørdag, 21. december 2013
Mere Harry Potter på vej; Selvom det er seks år siden, sidste bind om Harry Potters liv udkom - og to år siden den sidste film fik premiere, er der mere på vej, der kan glæde fans af det fortryllende univers af den britiske succes-forfatter J.K. Rowling. Rowling arbejder i øjeblikket på et teaterstykke om troldmandslærlingens tidligste dage. Altså fra han var helt lille, forældreløs og forhadt af sine nærmeste omgivelser. Således sikrer forfatteren mere underholdning til de millioner af fans verden over, der bare ikke kan få nok af Harry Potter-universet. Der er solgt 450 millioner Harry Potter bøgerne og otte film er det blevet til om drengen med de magiske evner. Der er endnu ikke sat dato på, hvornår stykket forventes færdigt. ;Lørdag, 21. december 2013
Dennis Knudsen: Træt af rugemors rygter; Dennis Knudsen har i det sidste halve år forsøgt at få et barn med den tidligere ”Paradise Hotel”-deltager Karina Christiansen fra Brøndbyøster, som ikke bare er en rugemor, siger han til Ude og Hjemme. De to er af gode grunde ikke kærester og kommer heller aldrig til at blive det, men til gengæld har de en fælles drøm om at blive far og mor sammen. En drøm, som de nu arbejder på at få opfyldt på en fertilitetsklinik i Hellerup.  Desværre stadig uden held. Men troen har de stadig. Vi ønsker begge barnet Selv er 50-årige Dennis Knudsen ikke meget for at udtale sig om den private sag. Det er dog vigtigt for ham at understrege, at den 31-årige Karina går lige så meget ind i familieprojektet som han selv. - Der er gået rygter om, at hun er rugemor for mig. At jeg har betalt hende for det. Det er der intet om. Vi ønsker begge at få et barn, siger den kendte stylist, som allerede har planlagt med Karina, hvordan deres kommende familie skal se ud. - Barnet skal være et delebarn, siger han og peger på, at det var lidt af en tilfældighed, at Karina og han blev sat sammen. Vidste ikke Dennis var Dennis Karina er allerede mor til den 6-årige Sean, men hendes ønske om at blive mor til to var på et tidspunkt så stort, at hun fortalte venner om, at hun planlagde at gå i fertilitetsbehandling for at få endnu et barn. Det fik en af hendes venner til at tænke på Dennis, som længe havde drømt at blive far. Vennen sagde dog aldrig Dennis’ navn til Karina. Han nøjedes med at give hende Dennis’ telefonnummer og sine bedste anbefalinger. Uden at vide, hvem der var i den anden ende, ringede Karina modigt op. Det blev en lidt speciel samtale, som Dennis nok aldrig glemmer. - Hun vidste ikke, at det var mig under vores første samtale. Det måtte jeg så fortælle hende efter et stykke tid, husker den travle stylist, som fandt så megen sympati for Karina, at han gerne ville kaste sig ud i det livsændrende projekt med hende. Og sympatien var gengældt. Fundet den rigtige far Karina er helt sikker på, at hun har fundet den rigtige far til sit barn, selv om de to aldrig har delt dobbeltseng eller udvekslet kys. - Dennis er meget sød og kærlig, og så er han mørkhåret. Jeg er sikker på, at han bliver en god far for vores barn, udtaler hun til Se og Hør. Dennis har haft nok at se til det seneste halve år, mens han er gået i fertilitetsbehandling med Karina. Foruden sin forretning har han både gennemført en ironman og udgivet selvbiografien ”Jeg dør kun en gang.” Men drømmen om at blive far har været så vigtig, at han har fundet plads til den i sin kalender. Det biologiske ur tikker Han har også haft den drøm meget længe. Og den har givet ham en del skuffelser, som han beskriver i sin selvbiografi. - Mit biologiske ur har tikket i mange år. Tanken om at få et barn med gener fra mig og en skøn kvinde gør mig glad. Det store problem er at finde en kvinde, der vil være med på mit projekt. Jeg har prøvet med seks forskellige, skriver han. Denis Knudsen er kendt for at være glad for fest, farver og masser af arbejde. Den livsstil er han klar til at lægge i baggrunden, hvis drømmen om et barn går i opfyldelse. - Jeg ved godt, at mit liv ville tage en drastisk drejning, men jeg føler mig mere og mere parat. Jeg kan sagtens forlige mig med, at der er ting, jeg skal give afkald på, så jeg har tid og overskud til et barn. Min økonomi tillader også, at jeg ikke arbejder så meget, skriver han i bogen. LÆS OGSÅ:  Få Dennis Knudsens gode tips til festens flotte look TV-lægen Peter Qvortrup Geisling fik også barn med veninden, som han ikke var kæreste med  ;Lørdag, 21. december 2013
De unge mødre-Katherina: Havde svært ved at sige ja til Peter; Med en forlovelsesring på fingeren siden 2012, blev det endelig alvor for parret, der mødte hinanden i TV-programmet ”De unge mødre”. Den 13. december gav Katherina sin kæreste Peter sit ja til at være sammen resten af livet. Men det var ikke kun sommerfugle, der fløj rundt i maven på den vordende brud. Hun havde nemlig ugen op til brylluppet været syg med halsbetændelse. Peter blev nervøs - Jeg var faktisk ved at blive ret nervøs for dagen, for jeg havde virkelig haft det dårligt. Peter havde været ude og købe strepsil til mig om morgenen, så jeg forhåbentlig kunne nå at få noget af stemmen tilbage, men det hjalp bare ikke ret meget, fortæller Katherina, der fik gommen til at svede, da det var hendes tur til at sige ja. - Det var jo lidt komisk, for Peter troede jo, at jeg tøvede, da det var min tur til at sige ja. Men stemmen svigtede, så der gik nok lidt længere tid end normalt, før jeg svarede, siger Katherina, der stadig døjer lidt med sygdommen som også hendes søn Alexzander også er ramt af. Ville ikke aflyse For Katherina var det dog ikke en mulighed at aflyse brylluppet, da datoen allerede var indgraveret i hendes forlovelsesring. - Hvis jeg havde haft Roskildesyge, så kan det godt være, at jeg havde overvejet at udskyde brylluppet, men ellers ikke. Det var jo alligevel en fantastisk dag. Efter vielsen tog det nygifte par børnene med i BR, hvor de fik lov til at udvælge nogle julegaver og efterfølgende blev resten af dagen fejret i familiens skød. - Det er ikke fordi, at det er så meget anderledes at være gift end at være kærester, men det er jo dejligt løfte at give hinanden. Baby på vej Katherina tonede første gang frem i TV-programmet ”De unge mødre” i 2005, og Peter så vi allerede året før, hvor han var kæreste med Christina Brodersen, der også medvirkede i programmet. Sammen har de sønnen Alexzander og til foråret ankommet endnu en søster eller bror. LÆS OGSÅ:  Angsten overmandede Katherina Katherina: Flyttet og forlovet Læs masser af historier om De unge mødre på udeoghjemme.dk  ;Lørdag, 21. december 2013
Dansk film Jagten på vej mod Oscar-eventyr;" Det er ikke nok bare at lave en god film, for at sikre sig en Oscar. Der er en masse formaliteter der skal være på plads, og for en dansk film kræver det blandt andet, at det Danske Filminstitut har udpeget filmen og indstillet den til ""Best Foreign Language Film"". Og det er netop hvad det Danske Filminstitut har gjort med filmen ”Jagten”, med forhåbning om, at den kan stå distancen mod andre udenlandske film om at vinde en af verdens mest kendte filmpriser, en Oscar. ”Jagten” er instrueret af Thomas Vinterberg og har Mads Mikkelsen i hovedrollen. Filmen skal konkurrere i kategorien ”Best Foreign Language Film” mod otte andre egnede kandidater. De ni kandidater, her i blandt ”Jagten”, er udvalgt fra et felt på 76 film, og inden Oscar-uddelingen i Los Angeles den 2. marts 2014, skal yderligere en votering indsnævre feltet til fem film. 16. januar bliver det offentliggjort, om ”Jagten” også er blandt de fem nominerede. Jagten er allerede nomineret til en Golden Globe-pris, som anses for at være den næstmest prestigefulde pris efter en Oscar og som regel et praj om, hvordan Oscar-nomineringerne kommer til at se ud. Golden Globe-uddelingen er 12. januar. Otte andre film i samme kategori:   Belgien: 'The Broken Circle Breakdown' instrueret af Felix van Groeningen Bosnien-Hercegovina: 'An Episode in the Life of an Iron Picker' instrueret af Danis Tanovic Cambodja: 'The Missing Picture' instrueret af Rithy Panh Tyskland: 'Two Lives' instrueret af Georg Maas Hong Kong: 'The Grandmaster' instrueret af Wong Kar-wai Ungarn: 'The Notebook' instrueret af Janos Szasz Italien: 'The Great Beauty' instrueret af Paolo Sorrentino Palæstina: 'Omar' instrueret af Hany Abu-Assad  ";Lørdag, 21. december 2013
Marie Carmen Koppel vil køre unge hjem nytårsaften; De fleste ved, hvor svært det er at komme hjem fra en festlig nytårsaften, når man ikke selv kan sætte sig bag rattet. Nu tager sangerinden Marie Carmen Koppel affære og tilbyder at agere taxi-chauffør for trængte teenagere. ”Nytårsaftens-tilbud fra mig: Da min søde, smukke datter Celeste skal være sammen med sin far i år, er jeg gået en anelse i 'Jeg dropper nytårsaften så'-koma”, skriver sangerinden på sin Facebook-profil. ”Jeg har nu fundet ud af, hvad jeg selv har mest lyst til nytårsaften. Jeg tilbyder gratis taxiservice til søde teenagebørn, der skal til tusinde fester rundt om i København og omegn nytårsaften. Jeg henter og bringer så længe, jeg kan holde mig vågen”, lyder det lovende tilbud. Marie Carmen Koppel bor alene med niårige Celeste – og med sådan en mor går husets unge dame uden tvivl en tryg teenagealder i møde ... ;Fredag, 20. december 2013
Louise Dorph-Petersen donerer kunst for en god sag; Louise Dorph-Petersen, gift med Jes Dorph-Petersen, har doneret et kunstværk til CARE Danmark, som hun er ambassadør for. Inspiration til kunstværket har Louise hentet i Kenya og Tanzania, hvor hun i efteråret 2012 var på rejse sammen med CARE Danmarks protektor, prins Joachim. Og inspirationen til maleriet har hun netop hentet i Afrikas natur: - Savannen, himlen, træerne, jorden – og de smukke tekstiler, man ser overalt i alle afskygninger. Og i folket. Den måde, som jeg er blevet mødt på hos stammefolket, som hilser velkommen med musik og glæde. Og ikke mindst af de afrikanske kvinder, som er ekstremt kreative. De har været stor kilde til inspiration, siger hun. Jes Dorph-Petersen: Hun er meget talentfuld For Louise har det været en stor glæde at kunne bruge sine kreative evner som ambassadør for CARE - og Jes Dorph-Petersen, ja, han er stolt af sin hustru:  - Det er dejligt, at Louise tegner og maler så meget. Hun er meget talentfuld, og jeg ved, det gør hende glad at udfolde sig på den måde. Samtidig er hun meget betaget af Afrika, så når hun kan bruge sin kreative side til at støtte et velgørende formål, går det hele op i en højere enhed. Der bliver trukket lod om kunstværket blandt alle, der har købt en CAREgave i CARE Danmarks netbutik Caregaver.dk i december 2013.  ;Fredag, 20. december 2013
Trinny & Susannah tilbage til Danmark; Med deres smittende begejstring, ærlighed, knivskarpe blikke og store hjerter formår de to briter at nå helt ind under huden og få danske kvinder til at blomstre op og få mod til at ændre deres liv. I ”Trinny & Susannah indtager Danmark” møder seerne kvinder og mænd fra otte forskellige danske byer, der alle har mistet gnisten eller mangler inspirationen i hverdagen. Uanset om der er tale om at genfinde kærligheden, skabe ny karriere eller blot det at komme ud af det sorte hul, så tager Trinny og Susannah udfordringen op og løser den! ”Trinny & Susannah indtager Danmark” får premiere torsdag den 2. januar kl. 20.00 på Kanal 4. ;Fredag, 20. december 2013
Manu Sareens søn ramt af flugtbilist på vej til skole; Fredagen begyndte på dramatisk vis for ligestillings- og kirkeminister Manu Sareen. Hans ene søn blev nemlig kørt ned på vej til skole - og bilisten, der ramte ham, tog flugten. ”Det sker simpelthen bare ikke - min søn bliver kørt ned på vej til skole på cykel og hvad gør bilisten? Han kører væk uden at stoppe den #%}$€?}% skiderik. Søn har det fint og slog hovedet en smule, men helt ærligt, tænk at køre videre!!”, skriver Manu på sin Facebook-profil. Til bt.dk oplyser Manu Sareen, at sønnen er blevet kørt i skole af sin mor, og at han selv måtte haste til afstemning i folketingssalen. Manu Sareen har tre børn med Anya Degn Sareen, som han ikke længere danner par med. Efter morgenens statusopdatering har over hundrede personer udtrykt deres sympati med ministeren via en kommentar på Facebook. ;Fredag, 20. december 2013
Sofie Lassen-Kahlke: Træt af at se mig selv med nissehue; Julen er i den grad over os. Gader og stræder er pyntet med gran og lys, ligesom mange hjem er pyntet op med adventskranse, nisser, kugler og gran. På lørdag fejrer DR julen med deres traditionelle juleshow, og årets vært er Sofie Lassen-Kahlke. Og som vært i det mest julede program i sendefladen skulle man tro, at hun også var til alt, hvad der hører sig julen til. Og så alligevel hører vi Sofie Lassen-Kahlke sige, at hun ikke er såååå vild igen med alt det dér med flerfarvede glaskugler på et grantræ. Ikke fordi der er noget galt med hverken grantræer eller glaskugler. - Og jeg er absolut ikke julehader, indskyder hun og fortsætter: - Tværtimod. Jeg er bigtime hyggemenneske og elsker julen, siger hun. Jeg har virkelig lavet meget på den konto Men det, hun ikke vil, finder vi ud af er, at blive placeret foran et spraglet juletræ og skulle smile sødt til kameraet. For som hun forklarer: - Jeg har været med i to TV-julekalendere i mit liv. Jeg har hoppet rundt i 24 afsnit i nissetøj. Jeg har lavet et hav af julebilleder. Jeg har virkelig, virkelig lavet meget på den konto. Og nogle gange får jeg simpelthen nok af tanken om igen at se mig selv med nissehue foran et juletræ. Jeg har bare været der SÅ meget, siger hun. Men at være vært ved DR’s juleshow, er noget andet, mener hun. - Og det går egentlig meget godt i spænd med, hvor jeg er, og hvad jeg laver nu. Der kombinerer jeg mit show-gen med at lave TV, som jeg godt kan lide, og som jeg har været så privilegeret at få lov at prøve kræfter med nogle gange. Og så er jeg jo, når det kommer til stykket, faktisk megameget et julemenneske, siger hun. LÆS OGSÅ:  Sofie Lassen-Kahlke har skiftet rollen som den pæne pige ud med egen business, hvor der både er travle og stille perioder. På søndag.dk fortæller hun hvordan hun har det med at være ny i gamet Juleaften er ikke en stor dag for sexolog Joan Ørting, der både har dramatiske og vemodige minder fra juleaften. På søndag.dk fortæller hun, hvilke minder julen bringer frem  ;Fredag, 20. december 2013
DR optager nu næste års julekalender; Mens familien Danmark hygger sig med dette års TV-julekalendere, har DR netop taget hul på optagelserne til næste års julekalender. En temmelig usædvanlig én af slagsen. Den handler nemlig om tidsrejser og hemmelige agenter.   - Det med at bevæge sig i tider er noget, som man har set i flere forskellige julekalendere. Men vi går lidt mere videnskabeligt til værks, siger manuskriptforfatter Poul Berg til dr.dk.   - Vi går ikke ind i gennem en dør, og så er man i en anden verden. Vi går ind i den videnskabelige del af det, og på den måde påstår vi, at tidsrejser kan lade sig gøre, forklarer han.   Årsagen til, at temaet med tidsrejser overhovedet er en del af næste års julekalender, skal findes hos en af julekalenderens hovedpersoner.   - Den handler om en pige, der hedder Sofie, som er rimelig utilfreds med, hvordan hendes familie fungerer efter, at hendes forældre er gået fra hinanden. Så får hun lige pludselig muligheden for at lave det om ved at rejse tilbage til sine forældres barndom med en tidsmaskine, fortæller Poul Berg.   Endnu ingen titel   Optagelserne til næste års julekalender, der endnu ikke har fået nogen titel, begyndte i Dragør tirsdag eftermiddag – og kun én ting mangler:   - Vi ville gerne have haft noget mere sne. Vi prøver, så godt vi kan, selv at lægge noget ud, men det er en stor og besværlig proces, så vi beder til, at der kommer lidt mere sne i december, så vi kan have en julekalender med sne til næste år, siger Poul Berg. ;Torsdag, 19. december 2013
Peter Schmeichel kunne ikke redde ægteskabet; Den tidligere verdensklassemålmand Peter Schmeichel har reddet det danske fodboldlandshold på stregen i mange vigtige kampe. Først og fremmest i EM-finaletriumfen mod Tyskland i 1992, hvor han leverede feberparader af en anden verden. Men sit ægteskab kunne han ikke redde. Peter skal skilles fra sin kone, Bente. Det har Schmeichel oplyst i en pressemeddelelse blot få dage før årets store familieaften 24. december. - Efter 31-års samliv er jeg desværre nødt til at meddele, at Bente og jeg er i gang med separationsforhandlinger. Det har været en meget svær beslutning, men efter omstændighederne har vi det godt, lyder det fra Schmeichel, som ikke ønsker at udtale sig yderligere om skilsmissen. - Vi er enige om, at vores familie har den højeste prioritet, skriver den tidligere fodboldhelt også i meddelelsen. Peter og Bente har sammen børnene Kasper, 27 år, og Cecilia på 23 år. Overskud og god balance For nylig mødte BILLED-BLADET Bente Schmeichel til en stor fest i København. Hun virkede i god balance og med overskud på trods af, at hun på daværende tidspunkt vidste, at hun skulle til at tage hul på et nyt kapitel af sit liv. Uanset hvad så lader det til at blive en på mange måder udfordrende og anderledes juleaften for både Peter og Bente. ;Torsdag, 19. december 2013
Skuespiller Janus Bakrawi har fået ny kæreste; Janus Bakrawi er lutter smil her op til jul. Skuespilleren, der fylder 29 år lillejuleaften, er nemlig nyforelsket, og han havde sin nye kæreste med til optagelserne af TV 2-showet ”De største øjeblikke”. Janus, som er far til teenagedatteren Amani, er faldet for Anne Sofie. - Jeg underviste hans datter i dans, og efter et show begyndte vi at skrive sammen. Da vi havde gjort det en måned, inviterede han mig på kaffe, fortæller Anne Sofie om romancen til Ekstra Bladet. Faktisk er det så alvorligt mellem de to, at de gerne vil bo under samme tag. - Forhåbentlig flytter vi snart sammen, siger Janus til avisen. ;Torsdag, 19. december 2013
Christopher: Det er mig der laver mad og gør rent;" Den 21-årige sanger Christopher, som er kæreste med popdivaen Medina, står gerne ved sine bløde sider. Og han røber, at der absolut ikke er nogen traditionel kønsrollefordeling i stjerneparrets hjem. - Det er mig, der laver mad derhjemme. Jeg gør også rent og tuder også til ""Titanic"". Og det har jeg det fint med. I min generation oplever jeg, at det er gode kvaliteter at have. Den ideelle mandekvalitet er, efter min mening, at være en god far, siger Christopher til Femina. Han fortæller, at han tit føler sig ældre, end han er. - Min manddomsprøve har været at finde sammen med en kvinde, som er 10 år ældre end mig. Jeg gik direkte fra mors og fars kælder ind i et forhold - hvor der er to hunde, en vaskemaskine - og en høj levestandard. Det var svært at følge med. Med det er også det mest lærerige, jeg har været udsat for, erkender han i ugebladet.  ";Torsdag, 19. december 2013
Dennis Knudsen: Her er kvinden der skal føde mit barn; 50-årige Dennis Knudsen har i flere år brændende ønsket sig et barn ved hjælp af en rugemor – og Se og Hør sætter nu navn på hende. Der er tale om 31-årige Karina Christiansen, som er tidligere deltager i ”Paradise Hotel”, bor i Brøndbyøster og i forvejen er mor til sønnen Sean. - Dennis er meget sød og kærlig, og så er han mørkhåret. Jeg er sikker på, at han bliver en god far for vores barns, siger hun til Se og Hør. Dennis Knudsen bekræfter, at det er meningen, at Karina skal føde hans barn. - Ja, Karina og jeg har været i gang med fertilitetsbehandling i halvandet år, siger han til BILLED-BLADET. Fertilitetsbehandlingen sker på en klinik i Hellerup, og Dennis og Karina håber på snarlig gevinst. Fordi Karina producerer for meget insulin, har hun vanskeligt ved at blive gravid.  ;Torsdag, 19. december 2013
Adam Price røber: Sådan gaflede jeg min hustru; Adam Price måtte arbejde for sagen for at vinde sin hustru Mischa Jerner. Til Alt for damerne røber han, hvordan han måtte evaluere sig frem til et forhold med hende. Mischa stod for prisuddelingen ”Årets ret”, hvor Adam var konferencier – og Price blev hovedkulds forelsket:   - Jeg syntes, hun var voldsomt pæn og interessant, og jeg tænkte, at det var jeg nødt til at gøre noget ved. Hun havde det ikke på samme måde med mig. Hun syntes hverken, jeg var pæn eller interessant, og så har man jo et problem, siger Adam til ugebladet.   - Det eneste, jeg kunne gøre, var at spørge, om vi ikke skulle mødes og evaluere eventen for at finde ud af, hvordan vi kunne gøre det bedre næste år.   Mischa indvilligede - og Adam slog til   - Jeg tror aldrig, at et arrangement er blevet evalueret så meget. Hold da kæft. Så for os betyder det noget helt særligt, når jeg siger: Har du tid til, at vi evaluerer i aften?, fortæller Price skælmsk.   Listen lykkedes, og Adam Price og Mischa Jerner blev gift ved et romantisk bryllup i juli 2012. ;Torsdag, 19. december 2013
Thomas Evers Poulsen har betalt formue for nyt hår;" Danseren Thomas Evers Poulsen behøver kun at stryge hånden gennem lokkerne for at blive mindet om, hvad det største øjeblik i 2013 har været for ham personligt. - Det er mit hår! Jeg har fået flyttet 3000 hår fra nakken og sat dem op oven på hovedet, lød det begejstret fra Thomas Evers Poulsen til tv2.dk, da han forleden dukkede op til optagelserne af TV 2s ""De største øjeblikke"" i Operaen. Hårtransplantationen er blevet udført af Hårklinikken i København og har unægteligt været noget af en udskrivning. - Det har kostet mig 5 euro pr. hår, fortalte Evers Poulsen, som dermed har betalt godt 100.000 kroner for sit nye, hårfagre look. - Jeg kunne jo ikke se mig som en skaldet danser. Dans er en meget stor del af mit liv, og derfor var det ekstra vigtigt for mig at få gjort noget ved det i tide. Jeg kunne i hvert fald ikke forestille mig at bruge paryk, fastslog han.  ";Torsdag, 19. december 2013
Helle Thorning-Schmidt skiftede tøj mellem to optagelser; Statsminister Helle Thorning-Schmidt (S) havde en travl tirsdag aften. Her optog både DR og TV 2 nemlig deres årskavalkader, og selvfølgelig skulle statsministeren være gæst begge steder. Men det duer jo ikke at komme frem på danskernes tv i det samme tøj på begge kanaler. Derfor var Helle Thorning-Schmidt først iført en knaldrød dragt og nudefarvede sko, da hun var gæst hos Kaare Quist på DR. Og senere på aftenen dukkede hun så op i Operaen, hvor TV 2 for en aften holdt til, iført en grøn kjole og mørke stiletter.   ;Onsdag, 18. december 2013
Oddset-Janni efter fængselsdom: Jeg er rystet; - Jeg synes slet ikke, at jeg skulle have en straf. Jeg skulle have været frifundet. Jeg er i chok, jeg er rystet og har slet ikke ord for, hvordan jeg har det nu. Jeg synes, det er uretfærdigt. Sådan lød det onsdag eftermiddag fra Janni Christensen, kendt som Oddset-Janni, efter at Landsretten idømt hende et år og tre måneders fængsel for at have snydt en ældre mand for en million kroner. Det skriver BT. LÆS OGSÅ: ODDSET-JANNI SKAL TILBAGE I FÆNGSEL Straffes for at være kendt Janni var ellers fattet, da hun modtog dommen, men hun havde svært ved at holde tårerne tilbage bagefter. Selv mener modellen, at hun er uskyldigt dømt - og at hun kun får den hårde straf, fordi hun er kendt. - Jeg tror, at fordi jeg er i medierne, så mener de, at de skal statuere et eksempel. For det kan jo ikke være rigtigt, at hvis jeg har brug for 100.000, at jeg så skal straffes for 1,5 millioner. Og hende, der har brugt dem, går fri, fordi hun er mentalt syg. Det kan jo ikke være rigtigt, sagde Janni Christensen efterfølgende til BT.   ;Onsdag, 18. december 2013
Eva Harlou: Pels er ikke kun for damer på 50;" Der er ingen grund til at være forbeholden omkring pels, fordi det er for ældre kvinder.  ”X Factor”-værten Eva Harlou deltog den 4. december ved en event for Day Birger et Mikkelsen i samarbejde med IN, hvor hun fortalte om den nye pels-trend. ""Der er mange sporty og enkle snit, og pelsen er blevet integreret i moden for unge. Det er ikke kun for fine damer over 50 år,"" siger 36 årige Eva Harlou.  ”X Factor”-værten opfordrer altså til, at også de unge kvinder hopper i pels, hvis de har lyst til det. Tendensen omkring pels går nemlig den vej, og man ser oftere unge kvinder i pels end før ifølge hende. SE ALLE DE FLOTTE BILLEDERNE MED EVA HARLOU ØVERST OPPE Eva Harlou er dog godt klar over, at det ikke ligefrem er af nød, at vi moderne mennesker iklæder os pels. Hun mener dog, at de fleste glemmer, at vi også sagtens kunne undvære kød, hvis vi ville.  ""Vi bruger jo dyr til alt muligt, og det er en luksusting i vores del af verden, hvor man har tilgængelige erstatningsprodukter. Alle kan blive enige om, at alle dyr skal behandles ordentligt, men der vil altid være nogen, der ikke kan finde ud af det, lige meget om det gælder pels eller kød,"" siger hun. ”X Factor”-værten mener også, at der er mange ting omkring dyrevelfærd, som vi generelt glemmer, når vi fokuserer ekstra meget på pels. LÆS OGSÅ:Læs også hvordan du bliver smuk som den tidligere X Factor-dommer Ida Corr på IN.dkSe eksemplerne på kronprinsesse Marys sikre hverdagsstil på IN.dk ";Onsdag, 18. december 2013
Oddset-Janni skal tilbage i fængsel; Janni Christensen også kendt som Oddset-Janni havde håbet på frifindelse, da hun i dag – onsdag den 18. december - indtog pladsen foran dommeren i Landsretten. Her forsøgte hun at få omstødt dommen fra Byretten, hvor hun blev idømt et år og ni måneders fængsel for åger mod en ældre mand, og det lykkedes også – delvist. Straffen blev i al fald reduceret med seks måneder, skriver Ekstra Bladet. Støtte fra kæresten Hun slipper dermed ikke for fængselsstraf. Landsretten reducerede dommen fra byretten, hvor man havde idømt Oddset-Janni et år og ni måneders fængsel. Janni har dog allerede afsonet fire måneder under sin varetægtsfængsling, og desuden blev det besluttet, at statskassen skal betaler sagsomkostningerne. Kæresten, mangemillionæren Karsten Ree, var hurtig til at trøste sin kæreste, der fik et kæmpe kram, umiddelbart efter dommen var afsagt.       ;Onsdag, 18. december 2013
Mia Lyhne hædret: Tusind tak Ove Sprogøe; Skuespilleren Mia Lyhne fik en kærkommen før-julegave, da hun onsdag på Nordisk Film i Valby blev hædret med Ove Sprogøe Prisen og en check på 30.000 kroner. Ved prisoverrækkelsen sagde priskomitémedlem Kim Skotte, filmredaktør og anmelder i motiveringstale: - Mia Lyhne er sjov. Og hun er det på en ganske egen måde. Mia Lyhne har simpelthen en ganske bestemt måde at være sjov på. En ganske unik og uefterlignelig måde. En egen knastør og på engang spids og afvæbnende humor, der typisk tager afsæt i hverdagens underforståede modgang og giver ny mening til det amerikanske begreb deadpan. Varmer mig helt ind i maven - Det er ikke nogen hemmelighed, at min vej til at blive skuespiller ikke har været let og ligetil. Derfor varmer en pris som denne mig helt ind i maven. Og at det netop er Ove Sprogøe Prisen, jeg får, er en stor ære, sagde Mia Lyhne og afslørede, at hun som 8-årig havde skrevet et brev til Ove Sprogøe. - Jeg skrev, at jeg syntes, han var sådan en god skuespiller og at jeg beundrede ham meget og at jeg gerne selv ville være skuespiller , og at jeg derfor ville blive rigtig glad, hvis han ville skrive tilbage til mig. - Der gik tre dage, så fik jeg et pænt brev tilbage, der var skrevet med skråskrift - et meget sødt og kærligt brev. Han ønskede mig alt mulig held og lykke. Og så stod der til sidst: ”Din Ove”. Selvom jeg kun var 8 år gammel, blev jeg ret glad for, at der ikke kun stod ”Hilsen Ove”, men ”Din Ove”.  Sagde tak til Sprogø - Jeg ved ikke, Ove, om du sidder deroppe lige nu og har en finger med i spillet. Hvis du har det, vil jeg gerne sige dig tusind tak. - Ove Sprogøe har altid mindet mig om min morfar. Han både lignede ham, og så var der den samme form for menneskelighed. Jeg ved ikke, om det er derfor, jeg altid så godt har kunnet lide ham. I næsten alle de roller jeg har set Ove Sprogøe i, synes jeg altid, man har kunnet mærke, at inde bagved var et menneske med et stort hjerte, der skinnede igennem. Det blev jeg rørt over. - Så at få en pris i en så dygtig, kærlig og ukrukket skuespillers navn er sgu ikke så dårligt. Jeg elsker at arbejde, og jeg håber at kunne få lov til at arbejde mange år frem. Ikke kun med de sjove roller, men også roller med mere dybde. At få lov til at give lidt af mig selv ligesom Ove gjorde, sagde Mia Lyhne. Det blev afsløret ved en prisoverrækkelse på Nordisk Film i Valby. Om tre dage ville den folkekære skuespiller være fyldt 94 år og uddelingen sker som vanligt så tæt på Over Sprogøes fødselsdag som muligt. Og der serveres vanen tro fynsk brunsviger og Fernet Branco, som Ove holdt så meget af. Enlig hårdtarbejdende mor Mia Lyhne er mor til tvillinger på tre og et halvt år, og det kan ind i mellem være hårdt at være udearbejdende enlig mor til to. Derfor takkede Mia også sine forældre Mogens og Grethe for at stille op, når hun enten arbejde med film eller med teaterroller. - De gør det muligt for en enlig mor som mig overhovedet at arbejde, fortalte Mia. Prisen blev i sin tid indstiftet af Morten Grunwald, og det er nu ottende gang, at prisen uddeles. ;Onsdag, 18. december 2013
Paprika Steen holder jul med eksmanden; Paprika Steen og Mikael Rieks har ingen problemer med julen, der ellers kan være en svær tid at få til at gå op for mange skilsmissefamilier. De er nemlig så gode venner, at de holder den sammen, selvom parret for nyligt blev skilt og i dag bor hver for sig. - Jeg holder jul hos min bror Nikolaj med hele min familie, som er Niko og hans kone Anna og deres tre døtre. Og Mikael og Otto (Paprikas søn, red.), min far og min storebror Kim Sagild og hans kone Anne og deres søn, siger Paprika til Ekstra Bladet. Rigtig gode venner Første juledag er de såmænd også sammen, men hos Mikaels familie. Og det ser Paprika ikke noget mærkeligt i. -Vi er jo rigtig gode venner, som hun siger. ;Onsdag, 18. december 2013
Ibi Støving stopper på Go' Morgen Danmark;" - Glæder mig så meget, at jeg er ved at springe. Sidste arbejdsdag på Nordisk Film den 31.1, skiver Ibi Støving på sin Facebook-profil. Den ellers så populære ""Go’Morgen Danmark”-værtinde trækker stikket og søger nye udfordringer. Siden sommeren 2012 har hun været den lattermilde vært på ”Go’morgen” programmerne, men ved udgangen af januar 2014 er det altså slut. Kæresten forventes til udlandet Ibi Støving er kærester med Brøndby-spilleren Simon Makienok, som alle fodboldeksperter forventer får en kontrakt i udlandet fra næste år. De to bor sammen med Ibis søn, Anakin. Ibi kan dog stadig ses på skærmen ind i det nye år som vært for programmet ”Hvem bor hvor”, der sendes endnu en sæson af i uge fem i 2014. - Vi seeees – hvis du altså tænder for dit fjernsyn. Ellers banker jeg på indefra ….aj, det kan man ikke. Det ville også være lidt klamt, skriver humørbomben på sin Facebook.       ";Onsdag, 18. december 2013
Michael Olesen flytter sammen med sin Joan Divine;" Danser Michael Olesen og hans kæreste, stripperen Joan Divine, har nu været sammen i to år, og kærligheden blomstrer. Faktisk så meget, at Olesen og Joan er flyttet sammen. - Jeg er aldrig flyttet sammen med en kæreste før Joan, og det er skønt at have én at komme hjem til og dele oplevelser og problemer med, siger Michael Olesen til Ekstra Bladet. Dansede med Blomsterberg Parrets forhold har ellers fået nogle beske bemærkninger med på vejen. Ikke mindst faldt det Michael Olesens ekskæreste, den tidligere taekwondo-kæmper og 'Vild med dans'-deltager, Lisa Lents, for brystet, at han var blevet kæreste med Joan. I et syrligt tweet skrev Lisa Lents dengang: 'En stripper? Really? :D Det vil familien O. virkelig være stolt af... ;)'. Michael Olesen fik i år endnu engang stor succes i ”Vild med dans”, hvor han og Mette Blomsterberg dannede par. ";Onsdag, 18. december 2013
Kæmpe billedserie: Brad Pitt fylder 50;" Fjorten minutter. Længere tog det ikke for Brad Pitt at cementere sin status som verdens nye sexsymbol. De fjorten minutter han var med i road-movien 'Thelma & Louise' var nok. Selvom det er 22 år siden, har han holdt sig på toppen siden. Ansigtet har nok fået mere karakter, men kroppen er stadig velpumpet. Og sexappealen dryppende. Onsdag fylder Brad Pitt 50 år. Kærester med kendisser Da han kom frem, dannede han privat par med Gwyneth Paltrow, som han også spillede sammen med i gyseren ”Seven”.  Men det var hans fem år med Jennifer Aniston, den sjove Rachel fra tv-serien ”Venner”, der gjorde ham til sladderpressens favorit. Det celebre par var i tabloidpressens søgelys næsten konstant, og sladderhistorierne overskyggede på et tidspunkt næsten Pitts professionelle arbejde. Markante roller Markante roller i film som ""Interview with the Vampire"", »Legendernes tid«, og ""12 Monkeys""  fik dog anmelderne til at overgive sig, og med ""Fight Club"" og navnlig ""Ocean’s Eleven""-filmene slog han for alvor igennem. Da ""Troja"" fik premiere i 2004 var Pitt blandt verdens største mandlige stjerner, og under optagelserne til ""Mr. & Mrs. Smith"" blev der for alvor blæst omkring ham, fordi han og den kvindelige hovedrolleindehaver Angelina Jolie faldt for hinanden. Seks børn Parre fik tilnavnet ""Brangelina"" og har idag seks børn, heraf flere, der er adopteret fra den tredje verden, og det er tydeligvis indflydelsen fra Angelina Jolie, der har vakt hans interesse for socialt udsatte både i USA og internationalt. Brad Pitt har trods store anmelderroser endnu aldrig vundet en Oscar. Men han har været nomineret fire gange, og med filmen ""12 Years a Slave""', som får dansk premiere til februar, kan der være lagt op til en guldmand i 2014. SE DEN STORE BILLEDSERIE MED 50-ÅRS FØDSELAREN HEROVER     ";Onsdag, 18. december 2013
Timm Vladimir: Sjovt at være vært på julebagedyst;" Med to ""Masterchef""-sejre ved Timm Vladimir om nogen, hvordan det er at præstere om kap med urets tikken. Derfor er det en herlig oplevelse for ham at være vært på ""Den store julebagedyst"", som sendes 26. december på DR1. - Det sjoveste ved at være vært på ""Den store julebagedyst"" var helt klart at være på den ""anden” side for en gangs skyld. Jeg har jo selv været deltager i den slags madkonkurrencer og ved, hvor hårdt det er, så det var skægt at se det hele lidt udefra. Jeg følte virkelig med deltagerne og havde stor forståelse for, hvordan de havde det. Jeg prøvede ikke at stresse dem for meget og på at få dem til at hygge sig lidt i al virakken, siger Timm Vladimir til BILLED-BLADET. Dejligt at være streng - Det var dejligt ikke at være dommer og skulle bedømme og være “streng” - men bare kunne være hyggeonkel. Og så var det jo dejligt at spise en masse dejlige julekager og møde nogle helt utroligt søde mennesker foran og bag kameraet! Privat nyder Timm Vladimir selv at bage sine julekager, og han laver dem med alle mulige smage. - I år har jeg lavet nogle med Tarte Tatin-smag, som er blevet helt fantastiske! Karamel og æble. What’s not to like?, spørger julebage-værten. ";Tirsdag, 17. december 2013
Michael Jacksons børn mindes deres far i ny film;" For 4,5 år siden slukkedes en stjerne for en hel verden, da Michael Jackson døde. I en ny dokumentarfilm fortæller hans tre børn nu om det tomrum, han efterlod blandt sine nærmeste. Ifølge avisen Daily Mail åbner Prince Michael, Paris og Blanket op for hidtil ukendte sider af deres far i den kommende dokumentar ""Remembering Michael"" 16-årige Prince Michael fortæller, at han først i skolealderen lærte sin fars rigtige navn at kende: - Han ønskede i virkeligheden ikke at fortælle os, hvem han var. Først da jeg var seks år, fandt jeg ud af, at hans navn var Michael Jackson. For mig var han altid bare ""daddy"", og det var det, siger Prince Michael. Hans arv skal leve videre I en sekvens filmet få uger før sit selvmordsforsøg fortæller Paris, 15, om savnet af sin far. Og hun fortæller, at han døde, før han nåede at indfri et løfte, han havde givet hende: - Han lovede, at han ville lære mig at moonwalke, men fik det aldrig ført ud i livet. Jeg håber virkelig, hans arv lever videre for evigt. Jeg vil aldrig glemme ham. Han var fantastisk, siger hun. Alle tre børn røber i dokumentaren, at de er ivrige efter at arbejde i underholdningsindustrien. Paris drømmer om at blive skuespiller, og ifølge børnenes bedstefar, Joe Jackson, har 11-årige Blanket potentialet til at gå i sin fars fodspor. Det er Michael Jacksons mor, Katherine Jackson, som har finansieret den nye dokumentar via fundanyting.com, der giver brugerne mulighed for at donere penge til forskellige projekter. ";Tirsdag, 17. december 2013
Emmelie de Forest kåret som Årets Europæer; Sangerinden Emmelie de Forest tog hele Europa med storm, da hun på bare tæer vandt Det Internationale Melodi Grand Prix i maj. Nu har hun snuppet endnu en europæisk pris. Emmelie er nemlig blevet kåret til Årets Europæer 2013 af den tværpolitiske organisation Den Danske Europabevægelse. - Emmelie er på smukkeste vis med til at samle Europa i Danmark og på den måde gøre opmærksom på det europæiske kulturelle fællesskab, lyder det blandt andet fra talsperson Stinne Bosse i begrundelsen. Betyder særlig meget - Jeg er utrolig beæret over at være kommet i dette flotte selskab. Jeg har jo selv rødder i mange forskellige lande, og udover at være dansk føler jeg mig også som europæer. Derfor betyder det særligt meget for mig, at det er en pris med europæisk fokus, siger Emmelie. - Jeg oplever jo, når jeg er ude i verden og spille, hvordan musik kan samle folk, og især Melodi Grandprix’et har jo haft en stor rolle at spille i at samle folk efter de mange konflikter i Europa. Tidligere vindere af den prestigefyldte pris er: 2012: Günter Grass 2011: HKH Prins Henrik 2010: Angela Merkel 2009: José Manuel Barroso 2008: Mariann Fischer Boel 2007: Joschka Fischer 2006: Uffe Ellemann-Jensen 2005: Mikhael Marinich 2004: Dorte Schmidt-Brown 2003: Anders Fogh Rasmussen 2002: Holger K. Nielsen 2001: Uffe Østergaard   ;Tirsdag, 17. december 2013
Nicklas Bendtner fejrede sønnens tre-års fødselsdag ; - For tre år siden skete dette smukke mirakel, erklærede fodboldspilleren Nicklas Bendtner, da han mandag eftermiddag postede et par fotos på Instagram. 16. december fyldte hans lille søn Nicholas nemlig tre år - og det blev fejret med et brag af en fødselsdagsfest. Ifølge farmand blev Nicholas fejret med varm kakao, hjemmelavede boller og masser af kærlighed. Fed fødselsdagskage På det ene foto er den lille fødselar i færd med at pakke en fødselsdagsgave op, og på det andet er Nicholas i færd med at puste lysene ud på en fødselsdagskage formet som en rød racerbil med startnummeret 3 og påskriften Nico. I et nyligt interview med Berlingske gav Bendtner udtryk for, at han ikke så sin lille søn, som har har med ekskæresten Caroline Fleming, så meget, som han gerne vil. Men sønnikes fødselsdag - dén fik han altså mulighed for at fejre på selve dagen. Se lille Nicholas med sin flotte fødelsdagskage på fire hjul her. ;Tirsdag, 17. december 2013
Allan Simonsens skønne fødselsdagsgave; Søndag 15. december fyldte Allan Simonsen 61 år. Dagen blev fejret i familiens skød. -Ja, vi fik en dejlig brunch, og det var en rigtig fin dag, fortæller Allan Simonsen til BILLED-BLADET. Med til at fejre sønnike var naturligvis Allans mor - og Allans yngste datter Kira på 10, var skam også med til at fejre farmand. Det allerbedste jeg kunne få -Mine store datter Louise var her også, men den ældste Camilla har fødselsdag samme dag som mig, så hun var ikke med. Allan fik fine gaver - og den aller fineste fik han af Kira. -Hun gav mig al sin kærlighed. Det havde hun lavet en tegning med, og det var da det aller bedste, jeg kunne få, lød det fra en glad Allan Simonsen, da BILLED-BLADET talte med ham dagen derpå.  ;Tirsdag, 17. december 2013
Sofie Kruuse: Det har været fuldstændigt vanvittigt; Danseren Sofie Kruuse, der har dannet par med danskernes danse-darling Allan Simonsen i denne sæsons ”Vild med dans”, beskriver over for BT TV, hvordan hun tænker tilbage på efterårets spændende dansedyst. - Det har været fuldstændig vanvittigt, fortæller hun blandt andet i interviewet. - Jeg tror ikke, det nogensinde har været så vildt før, tilføjer Sofie Kruuse, som er meget taknemmelig for at have oplevet det. - Det har været vildt sjovt, understreger hun. Se mere i videoen her, hvor også Sofie Kruuses mand René Brix roser sin kone. ;Mandag, 16. december 2013
Downton Abbey-stjerne røber: Vores kostumer lugter ; Der er altid skruet op for komfuret med en vidunderlig duft af mad til følge i køkkenregionerne i den britiske TV-serie ”Downton Abbey” – men faktisk går skuespillerne også rundt i en knap så behagelig lugt. Tjenestefolkene får nemlig ikke rengjort deres kostumer, afslører skuespilleren Sophie McShera, der spiller køkkenpigen Daisy. - Vi stinker, fordi vi ikke får vasket vores kostumer. Vi går rundt med nogle underlige lapper, som er syet ind i armhulen på kostumet, og de kan vaskes separat, fortæller Sophie til den britiske avis Daily Mail. Når staben af tjenestefolk i ”Downton Abbey” må finde sig i at gå rundt i den lidt stramme odeur, skyldes det, at de flotte, historisk korrekte kostumer skal bevares i nøjagtig den stand, de er syet i. Derfor må de hverken vaskes eller renses. Set i lyset af dén vaskepolitik har det rent kostumemæssigt været et frikvarter for Sophie at spille med i Kenneth Branaghs kommende Hollywood-film ”Askepot”, hvor hun har rollen som stedsøster: - Jeg fik lov at bære omkring 13 outfits – det er mere, end jeg har haft på i ”Downton Abbey” i løbet af fem år!, udbryder Sophie McShera.  ;Mandag, 16. december 2013
Video: David Beckham fortæller, hvad der får ham til at fælde tårer; Den britiske fodboldspiller David Beckham kan se ud som en hård nyser, men det er han ikke altid. - Jeg bliver nemt påvirket følelsesmæssigt, når det gælder film, fortæller David Beckham ifølge Daily Mail i et interview til radiostationen Radio One i anledning af dokumentarfilmen ”Class of 92” om David Beckham og holdkammeraterne i deres unge år i Manchester United. David Beckham, der har fire børn med designer og tidligere ”Spice Girls”-sangerinde Victoria Beckham, nævner filmen ”Armageddon” som eksempel. - Jeg kan ikke lyve – der er nogle film, jeg ikke kan komme igennem uden at fælde en tåre, fortæller fodboldspilleren, og afslører, at følelserne også kan tage overhånd, når det gælder TV-serier: - Det er det samme, når jeg ser ”The Office” eller ”Friends”, siger David Beckham.  ;Mandag, 16. december 2013
Kokken Claus Meyer: Sådan scorede jeg min kone; Stjernekokken Claus Meyer har dannet par med hustruen Christina Meyer Bengtsson i 19 år - og han gaflede hende ved en helt speciel middag, røber han til Alt for damerne. Parret bumpede første gang ind i hinanden på Danmarks Designskole, hvor Christina viste Claus vej til auditoriet, hvor han skulle holde foredrag. Efter flere tilfældige møder og en fødselsdag inviterede han Christina og nogle af hendes venner til middag. En middag, som Christina selv mødte op til. - Da hun kom til middag, havde jeg lige fået en masse kraftige sherryer, som jeg skulle smage på. Jeg endte med at lave et helt måltid, hvor hver eneste ret blev ledsaget af sherry, så der ved 12-tiden var hun sgu blød i knæene, fortæller Meyer til ugebladet. - Jeg sluttede af med at håndfodre hende med chokolademousse i køkkenet, lige inden jeg kyssede hende. Ikke fordi hun havde dårlig ånde, men jeg havde et eller andet billede af, at så var der mindre risiko for at blive afvist. Og den strategi lykkedes fint. Hun slap aldrig ud igen!, siger han til Alt for damerne. Claus Meyer og Christina Meyer Bengtsson bor i dag på Frederiksberg og har tre døtre sammen. ;Mandag, 16. december 2013
Peter Qvortrup Geisling vil gerne være far igen; For godt tre år siden blev TV-lægen Peter Qvortrup Geisling, 51 år, far for første gang, da han og ekskæresten Christina Maria Jensen blev forældre til Merle. Den lille, alternative familie fungerer godt - og nu ønsker TV-lægen sig endnu et barn med sin ekskæreste. - Jeg synes, det ville være en gave for Merle, hvis hun fik en bror eller søster. Sådan har jeg det selv med min søster. Men nu må vi se, siger Peter Qvortrup Geisling til Ude og Hjemme. Selv om han og Christina ikke er kærester, deler de et nært venskab, og den lille familie er stort set sammen hver dag. Som regel afleverer Christina Merle i børnehaven om morgenen, mens Peter henter, og så er trekløveret sammen og spiser aftensmad. - I det hele taget er vi som en familie. Den eneste forskel er bare, at Merle aldrig vil opleve, at vi bliver skilt, og hun oplever heller aldrig skænderier mellem os, for de er der ikke, fortæller Qvortrup Geisling. Hverken han eller Christina har haft lyst til at finde sig en kæreste, siden de blev forældre til Merle.  ;Mandag, 16. december 2013
Louise Wolff: Mit familieliv brasede sammen; Hun havde ikke haft ret mange bekymringer i sin hverdag, for da Louise Wolff var 15 år, handlede tilværelsen mest om uren hud og lektier. Men så blev hendes forældre skilt, og hendes mor fandt en ny mand. Det ændrede alt. - Da jeg var 15 år, brasede mit familieliv sammen. Mine forældre blev skilt, og min far boede på Grønland på det tidspunkt, mens min mor fandt en ny mand, som ikke var interesseret i, at der fulgte børn med i pakken, fortæller den 35-årige TV-vært i et interview til Alt for damerne. Louise Wolff måtte flytte væk Den unge Louise Wolff oplevede, at stedfaren ikke var nem at bo sammen med, og det endte med, at teenageren blev nødt til at flytte. Det var ikke en mulighed for hende at bo hos faderen på Grønland, så hun endte derfor med at flytte ind hos noget familie på Bornholm. - Der ændrede mit liv sig fuldstændigt på kort tid. Fra at have haft en sorgløs teenagetilværelse uden større problemer end bumser og danske stile blev jeg meget hurtigt voksen og skulle rumme ret meget ansvar, siger Louise Wolff. TV-værten er mærket af skilsmissen I dag kan hun stadig mærke eftervirkninger af det, der skete for hende som helt ung, for selv om hun er stærkere af oplevelsen, så har det stadig haft konsekvenser. TV-værten beskriver sig selv som lidt hårdere i filten end, hvad godt er, fordi hun som teenager skulle tage et stort ansvar. - Når man som 15-årig skal være den allermest voksne i en familie, der ikke fungerer, trækker det naturligvis spor. I dag skal jeg stadig øve mig på at give plads til min egen sårbarhed, siger hun til Alt for damerne. Louise Wolff var fra 2008-2012 vært på Sporløs på DR, men er i dag i front på Aftenshowet. LÆS MERE: Jennifer Lopez er igen blevet forelsket efter skilsmissen fra Marc Anthony - læs mere på IN.dk Sognepræsten Kathrine Lilleør har igen fundet kærligheden efter sin skilsmisse - læs mere på IN.dk   ;Mandag, 16. december 2013
Renée Toft Simonsens muntre overvejelser inden Parisertur; Da jeg skulle bestille en flybillet til Paris i morges, kunne annoncen sagtens have lydt sådan her: Book en flybillet og bliv bange! For det var fuldstændig overvældende, hvad der kunne tilkøbes af forsikringer i forhold til sådan en bette tur på halvanden time. Efter at have fundet rejsen, der passede til mine planer, klikkede jeg på: ”Betal”, og så skulle den ligesom være i vinkel. Men nej – før jeg kunne komme til at køre kreditkortet igennem, måtte jeg svare på en række spørgsmål, som jeg kunne fristes til at kalde ”operation frygt med salg for øje”. Jeg blev gelejdet til det første spørgsmål: ”Tilkøb af servicepakke, 198 kr. Hvis du ikke køber vores servicepakke, har vi desværre ikke mulighed for at hjælpe dig med forespørgsler om pladsbestilling, ombookning, specialbagage osv.!”. Med andre ord: Stik os 200 spir eller you are totally on your own, lady. Damn, tør jeg det? Ved næste tilkøb lød det: ”Hvis du ikke køber vores afbestillingsforsikring (245 kr.), kan vi ikke refundere ved sygdom eller ulykke!”. Ja, jo, der kunne selvfølgelig godt ske noget forfærdeligt de næste tre dage, sådan i teorien. Tak, fordi I fik mig til at tænke på dét! Spørgsmål nr. tre lød: ”Tilkøb af bagageforsikring. Du kan forsikre din bagage for kun 125 kr.”. Den kunne jeg roligt sige nej tak til, da jeg kun skulle have en lille taske med på flyet. Så ville jeg gerne betale, men nej. Jeg skulle nemlig liiiige tage stilling til, om jeg ville tilkøbe rejseforsikring for 141 kr., og her blev presset virkelig stort, for der stod, at hvis jeg ikke købte den, så havde de ikke mulighed for at hjælpe mig på rejsen – SOM i: Overhovedet IKKE! Jeg kom til at tænke på, om de overhovedet hilser på passagerer som mig, der ikke har tilkøbt alle de forsikringer, når jeg stiger om bord på flyveren – måske koster et goddag ekstra? Til sidst fik jeg tilbud om solid konkursforsikring af flyselskabet til 139 kr. og almindelig konkurssikring til 40 kr. Og så kom jeg til at grine ... for det ene måtte jo være, når flyselskabet gik helt vildt konkurs, mens det andet måtte være, når det bare gik almindeligt konkurs. Forskellen på de to ting har jeg ingen idé om, altså ud over de 99 kr. Nå, men da jeg havde grinet færdig, nægtet at blive bange og trykket på knappen til kassen igen, så poppede der lige et sidste vindue op: ”Vi kan se, at du har sagt nej til afbestillingsforsikring – hvad gør du, hvis du bliver syg og ikke kan rejse?” Da trillede jeg næsten ned af stolen. Hvis det ikke havde været så underholdende, havde det jo været tragisk. Så var det, jeg tænkte, at jeg da også kunne blive på matriklen, låse døren forsvarligt, sætte mig i sofaen, helt stille, til jeg rammer 80. Så sker der i al fald ikke noget. Kærlig hilsenRenée LÆS OGSÅ:  Renées klumme fra sidste uge: Livet som digital mor Find alle Renées klummer på Femina – klik her!  ;Søndag, 15. december 2013
Lina Rafns tøjsamling fylder et helt værelse; Sangeren Lina Rafn fra Infernal, der snart er aktuel på DR1 som dommer i en ny omgang ”X Factor”, fortæller i et interview til magasinet Costume, at hendes tøjsamling optager en anseelig del af pladsen i hjemmet, som hun deler med kæresten Kasper og datteren Carmen. - Vi har en treværelses lejlighed med en stue og to værelser. Det ene værelse er soveværelse, og det andet er garderobe. Der er garderobestænger, skabe, skuffer og hylder overalt, men det er sådan noget, der bare er hamret op, for at der skal være plads til alt tøjet. Jeg smider som udgangspunkt ikke noget ud. Alle mine kostumer er i vores studie, og der er det endnu værre. Der bliver ikke skabt orden. Der er ikke tid, fortæller Lina Rafn, der dog tilføjer, at hun kan huske, hvor alt er. - Jeg har en elefanthjerne, siger hun til magasinet og fortæller også, at selv om hun som udgangspunkt ikke smider noget tøj ud, er hun blevet bedre til at skille sig af med noget af det ved at sælge ud af det eller give det til velgørenhed:  - Ting, der ikke klæder mig: videre! ;Søndag, 15. december 2013
Lawrence of Arabia-skuespilleren Peter O’Toole er død; Han døde søndag aften på et hospital i London efter længere tids sygdom, oplyser hans agent til The Guardian. Peter O'Toole spillede oprindelig teater, men bragede igennem på film som hovedrollen i 'Lawrence of Arabia' fra 1962. For denne præstation blev han nomineret til en Oscar. Han vandt aldrig den noble filmpris, selv om han nåede at være nomineret til en Oscar otte gange i løbet af sin karriere. Sidste år meddelte Peter O’Toole, at han trak sit tilbage som skuespiller efter en lang karriere og otte Oscar-nomineringer. Han fik i 2003 en æres-Oscar for de mange nomineringer. ;Søndag, 15. december 2013
Sofie Lassen-Kahlke spredte julestemning; Iklædt en forrygende flot aftenkjole kreeret af Jesper Høvring indtog Sofie Lassen-Kahlke lørdag aften scenen i forbindelse med optagelserne til året udgave af DR's Store Juleshow. I tæt samspil med Jacob Riising præsenterede hun en perlerække af nordiske kunstnere i Koncerthuset, hvor publikum var med til at skabe en fantastisk stemning med bragende bifald og høj hujen. Men det var ikke kun sangstjerner som Rasmus Seebach, Burhan G, Brødrene Olsen, Mads Langer og svenske Zara Larsson som fik stor applaus - også værtsparret fik masser af opbakning undervejs, da de kastede sig over velkendte julemelodier. Med til at understrege det stemningsfulde julescenario var DR UnderholdningsOrkestret og Børnekor. Alle medvirkende var i topform og der var undervejs mange søde juleoverraskelser, som seerne kan glæde sig til at se den 21. december kl. 20, når det bliver sendt på DR 1. ;Søndag, 15. december 2013
Lykke Friis: Jeg har aldrig knoklet så meget; Da Lykke Friis i efteråret 2009 blev ringet op af daværende statsminister Lars Lykke Rasmussen, der havde et tilbud jobbet som klima- og energiminister, vidste Lykke Friis, der på det tidspunkt var prorektor på Københavns Universitet, at det job, som hun sagde ja til, ville kræve rigtig meget tid. - Jeg har aldrig i mit liv arbejdet så meget, som da jeg var minister. Og jeg har ellers altid arbejdet meget og gør det stadig. Men til dem, der påstår, at ministre ikke laver dagens gerning, må jeg bare sige: Jeg har aldrig knoklet så meget, siger hun til SØNDAG. Batterier på det laveste niveau Og arbejdspresset på ministerkontoret kunne nogle gange blive stort, at Lykke Friis kunne mærke, at det ikke var sundt. - Jeg har i hvert fald lært fra min ministertid, at man kan bringe sig selv i nogle situationer, hvor batterierne kommer helt ned på det allerlaveste niveau, og dér skal man helst ikke være for længe. Det er ikke sundt, siger hun. Den 29. maj i år valgte Lykke Friis at sige sit job som folkevalgt op til fordel for sit tidligere job som prorektor på Københavns Universitet. Jeg kan godt finde på at vende tilbage Om det er et farvel til politik for altid, ved hun ikke, siger hun. - Jeg har jo vist med mit jobskifte i år, at jeg godt kan finde på at vende tilbage til dér, hvor jeg kom fra, siger hun og fortsætter: - Men det er klart, man går ikke ud af politik og træffer en så afgørende beslutning for så at sige, når der er gået to år: Nå, nu synes jeg alligevel, at jeg skal vende tilbage, siger hun. Men hun kan godt se sig selv vende tilbage til politik efter en længere årrække. - Jeg siger til gengæld også, at det godt kan ske, når der er gået en rum tid, at der kunne opstå en bestemt situation, hvor jeg tænker: Okay, her har jeg en forpligtelse til at gå ind, eller det her er jeg bare nødt til at prøve. Det kan jeg ikke afvise, siger Lykke Friis. LÆS OGSÅ:  Da Lykke Friis var 29 døde hendes mor af demens. Nu er hendes far ramt af samme uhelbredelige demenssygdom. På søndag.dk fortæller Lykke Friis, hvilke tanker hun gør sig om, om hun får samme sygdom Også jobbet som statsminister er travlt. På søndag.dk fortæller Helle Thorning-Schmidt, hvordan hun på trods af en presset kalender får tid til at holde sig i form  ;Søndag, 15. december 2013
Timm Vladimir bliver vært på bagekonkurrence; Klar, parat, bag! Timm Vladimir har nuppet to Masterchef-titler i køkkenet, og i julen dukker han op på DR, hvor han står i spidsen for den spændende særudgave ”Den store julebagedyst”. Tidligere deltagere kreerer bagværket og bliver bedømt af dommerne Mette Blomsterberg og Jan Friis-Mikkelsen. Aldrig mere købekage – Jeg elsker alle julekager! Jeg bager dem selv nu og kunne aldrig drømme om at spise en fabriksfabrikeret mere, fastslår kageglade Timm. ”Den store julebagedyst” vises på DR1 den 26. december. ;Lørdag, 14. december 2013
Video: Se, hvordan præsident Obamas peberkagehus bliver til; Julen nærmer sig også i Det Hvide Hus, hvor den amerikanske præsident Barack Obama bor sammen med sin kone Michelle og deres to døtre. T Traditionen tro bliver der ikke kun pyntet op med gran og kugler, der skal nemlig også være en stor peberkagekopi af domicilet til. Derfor har konditorchefen Bill Yosses og hans personale tilbragt adskillige uger med at konstruere og samle den 150 kilo tunge kreation, skriver People Magazine. Peberkagehuset er lavet af peberkagedej, marcinpan og hvid chokolade - og alt er bygget fra bunden. Se videoen af, hvordan det foregår her:  ;Lørdag, 14. december 2013
Remee: Kunne aldrig drømme om at stille op i X Factor; Magasinet Costume har interviewet X-Factor-dommeren Remee sammen med TV-kollegerne Lina Rafn og Thomas Blachman. Her afviser Remee blandt andet selv at stille op som deltager i X Factor. - Fordi jeg ikke kan synge. Jeg kan lave en sang, jeg kan lave et hit meget bedre end så mange andre, fordi jeg har en stemme og en energi, men det er ikke nødvendigvis noget, der hører hjemme i X Factor-formatet. Og så ville jeg generelt ikke bryde mig om, at andre bestemmer, hvad jeg skal gøre, fortæller Remee. Vil bidrage på andre måder - Generelt prøver jeg at holde mig fra TV-shows, hvor jeg skal være deltager af nogen som helst art. Jeg synes, der er mange kendte, der deltager i alt muligt og udtaler sig om alle mulige ting, og det skal egentlig bare udfylde et rum mellem to reklameblokke. Jeg mødte Søren Fauli, som jeg i øvrigt virkelig godt kan lide – jeg synes, han er et misforstået geni på mange planer. - Jeg mødte ham i studiet hos Go’ Aften Danmark. Jeg spurgte, hvad han lavede der, og han svarede: ”Jamen jeg er her for at sige et eller andet om et eller andet”. Det var fedt og ironisk sagt. Der er meget af den slags TV, og jeg kan bare ikke rigtig se, hvad det skal. Jeg vil gerne finde ud af, hvad jeg kan bidrage med på andre måder, tilføjer Remee til Costume. ;Lørdag, 14. december 2013
Jakob Illeborg: Kæmpe gave at blive papfar; 42-årige Jakob Illeborg står i dag i spidsen for DR2s nyhedsprogram Dagen, men i midten af 00’erne var han forsanger i bandet Warwick Avenue, boede i London og levede det vilde singleliv. Lige indtil han mødte sin kone NanaKi. Det fortæller han til FEMINA i denne uge. - NanaKi er en driftig dame, som står tidligt op om morgenen og har gang i tusinde ting, og hvis jeg overhovedet skal være med til at sætte dagsordenen, skal jeg stå VIRKELIG tidligt op, siger Jakob Illeborg. LÆS OGSÅ: Sangerinden Lis Sørensen blev mor temmelig sent Svært at skulle være papfar Han er papfar til NanaKis to voksne børn på 22 og 25 år, og det havde stor betydning for ham, fortæller han. - Det var en kæmpe gave for mig pludselig at blive papfar. Det gav mig en anden dimension. Mange siger jo, at det er svært at komme ind i andre børns liv, men jeg synes nu bare, det er et spørgsmål om, hvor meget man er villig til at give af sig selv. Og så en ydmyghed. Jeg har aldrig prøve at være far for dem – jeg lader dem vælge mig, i stedet for at kræve dem, siger han. LÆS OGSÅ: Lars Hjortshøj: Jeg er voldsomt tiltrukket af kvinder på min egen alder Ikke flere børn  Han har talt med sin kone om at få flere børn, men i kraft af den måde, han har levet sit liv som global korrespondent, har det været svært at få til at hænge sammen. - Vi har jo levet i et sømandsægteskab i mange år, hvor jeg har boet i London og hun i København. Det er dejligt på den måde, at gnisten bliver holdt i live, men det gør også tingene lidt svære. Og det har egentlig aldrig været et must for mig at få mine egne børn, NanaKis børn er jo blevet mine nu, siger Jakob Illeborg til FEMINA. ;Lørdag, 14. december 2013
TV 2 dropper flere kendte tv-værter;" I 23 år har danskerne stort set hvert år år kunnet følger Bubber på TV 2 - enten i hans badekar, sammen med BS. Christiansen eller i programmet ""Danmark - ifølge Bubber"". Det er slut nu. TV 2 har valgt ikke at forlænge kontrakten med den ellers populære tv-vært, skriver BT. – Hvad skete der lige der? Jeg har prøvet at blive fyret mange gange, men jeg har kæmpet mig op hele tiden. Jeg har ikke fået noget forærende, sådan som mange måske tror. Der er ikke noget mere forkert, siger Bubber til avisen. Flere populære programmer lukker Men Bubber er ikke den eneste tv-vært, hvis program ikke fortsætter. Også Pelle Hvenegaard, der er vært på Dagens mand, står snart uden værtsjob, da kanalen også lukker for dette program. Det samme sker for det ellers meget populære fredagsunderholdningsprogram Live fra Bremen, der er blevet sendt mellem de to Vild med dans-blokke. – Det har været rigtig gode programmer, der har kørt i rigtig lang tid. Men som led i at dreje TV2 i en ny retning, har vi alt oppe at vende og vurderer, om programmerne skal fortsætte, eller vi skal finde på noget andet, siger Lotte Lindegaard, TV 2's nye kanalchef, til BT.   ";Lørdag, 14. december 2013
VIDEO Allan Simonsen og Sofie Kruuse danser til julefrokost; Siden de for tre uger siden røg ud af vild med dans, har danseskoene været fremme flere gange for Vild med dans-overraskelsen Allan Simonsen og partneren Sofie Kruuse. Fredag eftermiddag var ingen undtagelse. Her var det populære par nemlig hovedunderholdningen til Aller Medias store julefrokost. Trænet vildt hårdt Og parret blev modtaget som helte, inden de dansede to af Allans yndlingsdanse, paso doble og argentinsk tango. - Det er ingen hemmelighed, at Allan var lidt langsom i begyndelsen, men nu synes jeg, at han er ret sej, sagde Sofie Kruuse, inden dansene gik i gang. - Vi har trænet helt vildt hårdt til i dag, fortsatte Sofie, og Allan nikkede samtykkende ved siden af. Herunder kan du se Allan og Sofie i en paso doble, der var til et rent 10-tal:  ;Fredag, 13. december 2013
Sådan er Jennifer Anistons skønhedsritualer; Den 44-årige skuespiller Jennifer Aniston er verdenskendt for sit smukke ydre og de forskellige, flotte frisurer hun har vist gennem årene, og som er blevet stærkt populære. Hvor Jennifer Aniston sandsynligvis tilbringer en del tid foran spejlet, når hun skal til prisuddeling eller anden festivitas, er hendes skønhedsrutiner anderledes afdæmpede, når hun blot skal være derhjemme. Det fortæller hun til magasinet Parade. - Jeg vasker mit ansigt, børster mine tænder og hopper i badet. Jeg har min lille samling af produkter, jeg har brugt, siden jeg var i 20’erne, hvilket dybest set er min Aveeno bodylotion. Og så putter jeg også noget serum i mit hår, fordi jeg prøver at undgå at vaske det hver dag. Jeg vil som regel bare gøre det vådt og sætte det igen. Og så smører jeg creme med solfaktor på og lader være med at lægge make up. Som regel trækker jeg i et par jeans og en T-shirt. Jeg er en ”joggingtøj og UGG-støvler”-pige, meget afslappet, siger Jennifer Aniston. Føler sig smukkest om morgenen Adspurgt om, hvornår skuespilleren føler sig mest smuk, svarer hun: - Jeg føler mig mest smuk, når jeg bare er derhjemme om morgenen sammen med Justin Theroux (Jennifer Anistons forlovede, red.). Eller et hvilket som helst tidspunkt på dagen, hvor jeg er sammen med ham. ;Fredag, 13. december 2013
Det laver pigerne bag Dub-I-Dub-hittet i dag; En af 1995’s helt store landeplager var ”Dub-I-Dub” fra den danske duo Me & My, og det dansable nummer med det let genkendelige omkvæd hittede også langt uden for landets grænser. Der er løbet en del vand i åen siden da, og avisen Metroxpress har spurgt Pernille Georgi, der sammen med sin søster Susanne stod bag Me & My, om, hvad de laver i dag. - Susanne har en skønhedsklinik, og jeg har et musikstudie, så vi gik lidt i hver vores retning, siger Pernille, der de seneste ti år har boet i Nottingham i England, mens Susanne bor i Andorra i Spanien. Begge har børn De har begge fået to børn og har igennem årene udgivet i alt fire album, samtidig med at de også har været med i dansk og europæisk Melodi Grand Prix som artist eller sangskriver. - Nu er det primært sangskrivning for mig, og det finder jeg stor tilfredsstillelse i. Planen er at blive ved med at skrive, siger Pernille Georgi til avisen. Hun savner ikke livet som turnerende musiker: - I to år i streg rejste vi rundt. Nogle gange var vi i fire lande på bare én enkelt dag. Det var et surrealistisk liv. Vi blev udbrændte Efter debutalbummet gik der halvandet år, inden Me & My udsendte plade nummer to, og set i bagklogskabens lys, burde duoen nok have fået opfølgeren på gaden lidt før, erkender Pernille Georgi. - Så kunne vi have smedet, mens jernet var varmt, men vi var bare så udbrændte, så vi havde virkelig behov for at slappe af. Selv om det er 18 år siden, Me & My og ”Dub-I-Dub” var på alles læber, bliver Pernille og Susanne Georgi stadig genkendt, når de besøger hjemlandet. - Når vi kommer til Danmark, så kan folk stadig huske os. Nogle spørger om autografer, og andre spørger, hvordan det går. Det er meget hyggeligt, siger Pernille Georgi. ;Fredag, 13. december 2013
Allan Simonsens første juleaften uden datteren;" Bruddet med konen Gitte tidligere på året betyder, at Allan Simonsen for før gang i år skal dele parrets 10-årige datter, Kira, med sin ekskone i julen. -Ja, og i år skal Kira holde jul med sin mor. Så holder jeg jul med hende den 23. december hjemme hos mig, fortæller Allan Simonsen, der bor i Fredericia, til BILLED-BLADET. Selv skal Allan holde jul i barndomsbyen Vejle sammen med sin mor og noget familie- og det glæder han sig til. -Det er med alle de gode traditioner med and og flæskesteg, brune og hvide kartofler, sovs og ribsgele og asier og alt det der. Men vi har faktisk også altid medister på bordet, lyder det forventningsfuldt fra Allan Simonsen, der ""afslører"": Elsker søde sager -Jeg elsker julen! Julen byder traditionelt også på en masse lækkerier til den søde tand, og det passer Allan Simonsen fint. Ved mødet med BILLED-BLADET fik den lille, spinkle mand konsumeret to store stykker Othello-lagkage. -Jeg kan sagtens spise sådan en alene, proklamerede han med et lunt grin.  ";Fredag, 13. december 2013
TV-serien Arvingerne solgt til udlandet; I Storbritannien har man gerne gyst med, når Sara Lund trak pistolen i ”Forbrydelsen”, og mange har heppet på den kvindelige statsminister Birgitte Nyborg i ”Borgen”. Danske tv-serier har således været en succes udenfor landets grænser, og derfor er DR’s nye satsning ”Arvingerne” allerede solgt til udlandet, før der overhovedet har været vist så meget som et minut af den herhjemme. Det skriver Mediawatch. Flere interesserede lande Mens vi kan se ”Arvingerne” til januar, vides det endnu ikke præcis, hvornår britiske tv-seere skal tænde for fjernsynet, men Mediawatch skriver, at avisen Guardian mener at vide, at ”Arvingerne” en gang i løbet af 2014 vil blive sendt på BBC4 klokken 21 om lørdagen – i øvrigt samme tidspunkt som ”Borgen” og ”Forbrydelsen” blev sendt. ”Arvingerne” er også blevet solgt til Benelux-landene og Australien. Første afsnit vises på DR onsdag 1. januar klokken 20, og derefter sendes det søndag aften klokken 20.   ;Fredag, 13. december 2013
Mads Mikkelsen-film nomineret til Golden Globe;" Igen næste år er der dansk spænding for alle pengene, når de fornemme golden Globe-priser uddeles i USA. For Thomas Vinterbergs film ""Jagten"" med Mads Mikkelsen i hovedrollen er nemlig nomineret i kategorien 'bedste udenlandske film"". Filmen havde dansk premiere i januar i år og har været en af de tre bedst sælgende film fra de sidste fem år, skriver Ritzaus Bureau i følge DR. Vinder man Golden Globe, vinder man Oscar Det er syvende gang, at en dansk film er nomineret, og vinderen af en Golden Globe plejer også at være en næsten sikkert pejlemærke for, om filmen også vinder en Oscar i samme kategori. De seneste to gange, det skete for dansk film, var Susanne Biers ""Hævnen"" i 2011 og Bille Augusts ""Pelle Erobreren"" i 1989. Begge snuppede først en Golden Globe og siden en Oscar. Endnu er Jagten dog ikke nomineret til en Oscar - det kommer der først besked om 16. januar, fire dage efter Golden Globe-showet. Jagten skal op mod fire andre film fra Frankrig, Italien, Iran og Japan. Filmen har allerede vundet flere flotte priser - hovedrolleindehaver Mads Mikkelsen fik de Gyldne Palmer for sin rolle - og i oktober vandt den Nordisk Råds Filmpris. ";Torsdag, 12. december 2013
Landstræneren forlænger: 10 ting, du ikke vidste om Morten Olsen; Landstræneren for det danske fodboldlandshold, Morten Olsen, har forlænget sin kontrakt med DBU. Det betyder, at han fortsætter som landstræner frem til 2016. Der har længe været gisnet om hans fremtid som træner for holdet, men nu er fremtiden altså på plads for den 64-årige Olsen. - Jeg er meget stolt over den tillid, min arbejdsgiver viser mig, og det er et afgørende rygstød for at takke ja til en ny periode, siger Morten Olsen til DBUs hjemmeside. Vej opkaldt efter sig - og andra fakta På flere hjemmesider blandt andre Wikipedia findes en masse usædvanlige fakta om landstræneren. Vi har udvalgt 10 ting, du ikke vidste om Morten Olsen. 1. I 2010 blev han Ridder af Dannebrog. 2. Han taler 5 sprog: dansk, tysk, engelsk, flamsk og fransk. 3. Oprindeligt er han udlært farvehandler. 4. Han er tidligere konkurrencegymnast. 5. Fra den 18. oktober 2013 er han Europas længst siddende landstræner. 6. Født og opvokset i Vordingborg, hvor han er æresborger. 7. Vejen op til stadion i Vordingborg hedder Morten Olsens Allé. 8. Da han var i 20'erne, fik han en prop i øret og har siden lidt af høretab - ligesom hans mor. Han er ambassadør for det danske hørefirma Widex. 9. Fugle er en stor interesse. 10. Morten Olsen bor til dagligt i Belgien med sin belgiske kone, Mireille.       ;Torsdag, 12. december 2013
Joachim Boldsen går over til konkurrenten; I flere år har danskerne kunnet se Joachim Boldsen i studiet hos TV2, når der er slutrunder i håndbold. Men den populære håndbold-kæmpe skifter med øjeblikkelig virkning arbejdsplads og begynder i stedet som håndboldekspert hos konkurrenten, TV3. Han forsvinder dog ikke fra skærmen og skal således være med til at guide danskerne igennem herre-EM i Danmark til januar. - Inden for håndbold er der næppe nogen bedre og klarere formidler end Joachim Boldsen. Så han vil løfte vores ambitioner i forbindelse med vores håndbolddækning generelt - begyndende med det forestående EM i Danmark, siger TV3's sportschef, Peter Nørrelund, til BT. Glæder sig til ny karriere Joachim Boldsen stopper sin karriere som håndboldspiller til sommer, og fra august bliver han så fuldtidsansat på TV3 Sport. Og han glæder sig naturligvis over skiftet. - Jeg glæder mig utroligt meget til at blive en del af TV3 Sports professionelle setup, og jeg ser frem til både at byde ind med en masse af de ting, som jeg har med i bagagen fra min professionelle karriere, men også til at lære og stifte bekendtskab med en helt ny verden indenfor journalistik, formidling og TV. Jeg glæder mig helt vildt til min nye karriere, siger Joachim Boldsen til BT. ;Torsdag, 12. december 2013
Thomas Eje: Jeg er ikke særlig social; Thomas Eje, der er kendt for sine evner både inden for maleri og komik, fortæller i et interview til Lejerbo-magasinet Lejlighedsvis, at han ikke knokler med pensler og manuskript for at holde sin kendisfaktor vedlige. - Jeg laver de ting, jeg gør, fordi jeg brænder for dem – ikke fordi jeg vil være berømt. Det er sjældent, at du ser mig på den røde løber. Faktisk er jeg ikke særlig social – snarere inadvendt. Derfor passer det mig også godt at bo her ude på Lars Tyndskids mark, fortæller Thomas Eje til magasinet og hentyder til han og hustruen Katherine Scrivens Ejes bolig på Sydals. Træder ind i en boble - Når jeg optræder, træder jeg ind i en boble med musikken et par timer. Det er på samme tid et adrenalinkick og en forløsning. Og spændingen er altid den samme. Det gør ingen forskel, om det er i Las Vegas eller Varde Husmoderforening, siger Thomas Eje. I øvrigt har den 56-årige kunstner og entertainer sat huset til salg.   ;Torsdag, 12. december 2013
De to nye ministre - helt privat; Klokken 11:30 torsdag får Danmark to nye ministre. 35-årige Jonas Dahl fra SF bliver ny skatteminister, og 38-årige Dan Jørgensen kommer tilbage til Danmark fra EU-Parlamentet for at blive ny fødevareminister. BILLED-BLADET har kigget nærmere på, hvem de er, når de ikke lige er politikere på højeste plan. Dan Jørgensen - Socialdemokraterne - 38 år Han er født 1975 i Odense og vokset op i Morud på Nordfyn. Han har en kandidatgrad i statskundskab fra Aarhus Universitet, men studerede også på University of Washington. Dan har tidligere arbejdet som murerarbejdsmand, hotelreceptionist, studievejleder og bryggeriarbejder - og som lille drømte han om at blive professionel fodboldspiller. - Jeg kan godt lide at tage på tur med rygsækken. For et par år siden var jeg med en kammerat i Laos, Cambodia og Thailand. En fantastisk tur. Jeg har aldrig mødt så glade smilende og gæstfri mennesker. Jeg har også kørt på tværs af USA, skriver Dan Jørgensen på sin hjemmeside. Når han skal slappe af, læser han gerne en bog af Ib Michael og allerhelst af John Irving. Og så elsker han at se tv: - Som de fleste andre politikere er jeg næsten fysisk afhængig af at skulle have min daglige dosis nyheder. Jeg vil ikke sige, at jeg får abstinenser, hvis ikke jeg får set Deadline. Men det er tæt på. Desuden er jeg vild med serierne Klovn, The Office og Mad Men. Og så har jeg hele serien ”The West Wing” på DVD. Samtlige 7 sæsoner, afslører han. Jonas Dahl - SF - 35 år Den unge skatteminister er født 26. februar 1978 i Randers. Men han har også boet i Seattle i USA. Han blev uddannet cand.mag. i samfundsfag og historie fra Aarhus Universitet i 2007 med en matematisk studentereksamen i bagagen. Han har tidligere parallelt med sin virke i folketinget arbejdet som underviser på Speciallægernes uddannelse under Sundhedsstyrelsen. Privat bor han i et rækkehus i Aarhus sammen med min kone og deres datter. Via sin Twitter-profil afslører han, at han godt kan lide at se amerikansk fodbold i fjernsynet - han er fan af Seahawks, men han holder også af at hygge med familien foran tv'et og se det danske foldboldlandshold eller Melodi Grand Prix. På Twitter har han også skrevet, at en god aften er lige med øl, bøgeskov og Prince - med andre ord en tur på Skanderborg Festival. ;Torsdag, 12. december 2013
Lotte Mejlhede: Mine forældres brud gjorde mig voksen ; Vi kender hende som kvinden fra skærmen, der har styr på tal, fakta og de seneste nyheder. Men den 49-årige studievært Lotte Mejlhede er så meget mere end det. Privat har hun måttet tackle flere kriser og især forældrenes skilsmisse, da hun var otte-ni år, beskriver hun som en milepæl. - Nu er der jo ingen skilsmisser, der er lykkelige, men mine forældre håndterede det ret godt ved altid at være loyale over for hinanden, fortæller hun i et interview med Alt for damerne.   Drastisk at opleve skilsmisse Lotte Mejlhede fortæller, at de to i dag sagtens kan være i stue sammen, men at deres brud selvfølgelig har gjort ondt på hende. - Det er jo en drastisk ting for et barn at opleve, at ens forældre bliver skilt. Jeg tror, at det gjorde mig moden og voksen i en ret tidlig alder, siger studieværten. Selv blev hun som 39-årig mor til datteren Laura Louise efter længe at have funderet over det der med at sætte børn i verden. - Vi levede et meget egocentrisk liv, og det var ikke et liv, hvor jeg gik og tænkte, at det var et stort savn, at vi ikke havde børn, siger Lotte Mejlhede til Alt for damerne. Fra 1. januar starter tv-værten som korrespondent for TV2 Nyhederne med base i Bruxelles, hvor hun er flyttet til med sin datter og sin mand, fotografen Bjarke Ørsted. LÆS OGSÅ: Den tidligere X Factor-vært Signe Molde bruger ingen skønhedsprodukter - læs mere på IN.dk Sund og skøn som tv-værten Mayianne Dinesen - se hvordan på IN.dk ;Onsdag, 11. december 2013
Victoria Beckham: Jeg var ikke sikker på mig selv; Da den 39-årige designer Victoria Beckham blev genforenet med Spice Girls, efter bandet gik fra hinanden i 2001, var hun ikke ligefrem begejstret over at skulle vende tilbage til scenen. I december-udgaven af fransk Vogue, som Victoria Beckham er gæsteredaktør på, husker Victoria Beckham tilbage på sin manglende passion omkring genforeningsturneen i 2008. - Jeg vidste, at jeg var helt færdig med det i 2008, da vi blev gendannet til turné. Det skulle have været det bedste øjeblik i mit liv, men jeg ønskede bare at være et andet sted, siger Victoria Beckham til magasinet. Victoria Beckham manglede passionen Hun understreger samtidig, at hendes uvilje ikke havde noget med de andre bandmedlemmer at gøre. - Det var ikke manglende respekt for pigerne eller publikum, men passionen var der bare ikke. Til sammenligning vokser min passion år for år i min nye karriere. Jeg ønsker stadig mere, siger Victoria Beckham. Når det gælder hendes famøse kolde fremtoning, der har givet hende tilnavnet Posh, så giver Victoria Beckham også en forklaring. - Jeg så mut ud. Men det var jeg ikke! Jeg var genert og ikke særlig sikker på mig selv. Jeg blev nødt til at skabe en karakter, og jeg tænkte på den, når jeg stirrede på folk og surmulede. Min usikkerhed hjalp mig på en måde til at opfinde den karakter, siger Victoria Beckham. I øvrigt vil designeren snart give et indblik i sit liv i modebranchen i en ny tv-dokumentar, der bliver sendt i det nye år. LÆS OGSÅ: Victoria Beckham samarbejder med Skype om ny tv-dokumentar - se mere på ELLE.dk Victoria Beckham mener, at hun ligner en ko på billeder - læs hvorfor på ELLE.dk ;Onsdag, 11. december 2013
Allan Simonsen klæder sig ud som Vild med dans-dommerne;" Fredag efter fredag blev Allan Simonsen stemt videre i sæsonens ”Vild med dans”, og fodboldlegenden endte sammen med dansepartneren Sofie Kruuse med en tredjeplads i konkurrencen. Nu optræder Allan Simonsen igen i en form for ”Vild med dans”-sammenhæng – i en ny reklame for sodavandsmaskinefirmaet SodaStream kan man nemlig se ham klædt ud som de fire dommere fra ”Vild med dans”, Nikolaj Hübbe, Anne Laxholm, Jens Werner og Britt Bendixen. - Reklamen er jo bare en sjov gimmick til dommerne og til andre, som ser den. Den henviser jo til ’Vild med dans,’ som var en sjov og spændende tid. Og så tænkte jeg: Jamen lad mig da fortsætte i ’Vild med dans’-sporet, fortæller Allan Simonsen til BT. ""Det er sjovt"" Han håber, de fire dommere vil tage det med et smil. - Jeg håber, at de synes, at den er sjov. Og hvis de ikke synes det, så kan jeg jo ikke gøre noget ved. Ligesom jeg ikke kan gøre noget ved de kommentarer, som de kom med til mig under programmet, siger Allan Simonsen til avisen. - Jeg medvirker i det, som jeg synes er sjovt. Jeg har ikke behov for at medvirke i noget økonomisk set, men der er ting, som jeg synes er fint nok at deltage i, tilføjer fodboldlegenden om sine motiver for at medvirke. Faktisk er det slet ikke første gang, Allan Simonsen reklamerer for SodaStream – således oplyser firmaet til BT, at Allan Simonsen også var frontfigur for sodavandsmaskinerne i 1980’erne. ";Onsdag, 11. december 2013
Villy Søvndal stopper i politik på grund af helbredsproblemer; SF'eren Villy Søvndal indstiller sin politiske karriere og stopper som både udenrigsminister og medlem af folketinget på grund af svigtende helbred. Det oplyser Søvndal i en pressemeddelelse. 22. oktober blev den snart forhenværende udenrigsminister og tidligere SF-formand opereret for en blodprop i hjertet, og det er den sygdom, der gør, at han fra råd på sine læger vælger at stoppe sin politiske karriere. Tung beslutning En afsluttende lægeundersøgelse tirsdag formiddag viste, at udenrigsministeren er kommet sig ovenpå operationen, men samtidig at det ville være urealistisk at fortsætte som udenrigsminister med den arbejdsbelastning, det indebærer. - Jeg har fået det klare råd, at jeg ikke kan fortsætte for fuld kraft som hidtil, og det tager jeg konsekvensen af. Jeg vil ikke gøre noget halvt – særligt ikke i jobbet som udenrigsminister, det er det simpelthen for vigtigt til. Det er en tung beslutning, men det er den rette for mig og min familie – og hverken Danmark, regeringen eller SF kan være tjent med en udenrigsminister på mindre end fuld kraft, siger Villy Søvndal. 61-årige Villy Søvndal har siddet i Folketinget for SF siden 1994. Han er gift for tredje gang med den 18 år yngre Heidi Perto. Søvndal har tre børn fra tidligere forhold.   ;Onsdag, 11. december 2013
Kendte komikere gør grin med Helle Thorning-Schmidt ;" Danmarks statsminister Helle Thorning-Schmidt er ikke kun på alle folks læber - hun er også havnet på alverdens forsider, efter at hun under mindeceremonien for Nelson Mandela tog et meget omdiskuteret selvportræt. På billedet står hun i midten, mens USAs præsident Barack Obama og den britiske premierminister David Cameron smiler på hver sin side. Det er Helle Thorning-Schmidt, der selv tager billedet - det kaldes ""en selfie"". Billedet fik hele verden på den anden ende, og der er MANGE og ikke mindst delte meninger om billedet, fordi det er taget under en mindeceremoni, hvor der dog blev sunget og danset til ære for Mandela på tilskuerpladserne. ""Der er jo ingen, der er døde"" De danske komikere må antages at have fået masser af godt stof til deres kommende show. På Twitter har flere af dem kommenteret billedet: - Ro på nu. Det KAN også være Obama eller Cameron, der VILLE have det selfie, og så var Helle den eneste med strøm på mobilen, skriver Lasse Rimmer. - Måske skal vi ikk være så hårde ved Helle. Jeg napper også altid et #selfie når jeg ser frank hvam på kontoret, skriver Jonathan Spang - Sikke et postyr. Gør lige meget ud af et selfie – der er jo ikke nogen, der er døde, skriver Christian Fuhlendorff. Masser af nye Thorning-fans - Slap dog af. Jeg ville selv nappe en selfie med Barack Obama til min egen begravelse, skriver Peter Falktoft fra P3-programmet Monte Carlo. Om man kan lide selfie-billedet eller ej. Det har været en stor succes for Helle Thorning-Schmidt, der på bare 12 timer har fået over 1000 nye likes på Facebook. Hvad synes du om, at statsledere gør den slags til en mindeceremoni? Er det sjovt eller forkasteligt? Deltag i delbatten ved at like BILLED-BLADET på Facebook.   ";Onsdag, 11. december 2013
Lars Hjortshøj: Min værste julegave til hustruen; Lars Hjortshøj var sikker på, at han havde fundet den helt rigtige julegave til sin hustru, da de for nogle år siden samledes om juletræet for at pakke gaver op. Desværre delte Tina Bilsbo ikke sin mands begejstring. - Jeg har engang givet min kone et serviceeftersyn til bilen. Det var hun bestemt ikke tilfreds med. Så det får hun ikke igen, når hun ikke kan værdsætte det!, siger Lars Hjortshøj med et glimt i øjet til BILLED-BLADET og nævner endnu et uheldigt gavevalg: Undertøj heller ikke i konens smag - Jeg har også engang brændt fingrene på at købe lingeri. Jeg tror, det var i den forkerte farve. Mænd køber rødt undertøj, men kvinderne går ikke med det. Den 46-årige skuespiller er i øjeblikket aktuel i ”Tvillingerne og julemanden” på TV 2, men faktisk er han ikke det store julemenneske. - Jeg går ikke så meget op i jul, for jeg fik tilfredsstillet mit julebehov ved at lave julekalender i omkring fem måneder i år. Mine børn ser heller ikke julekalenderen. De er 13 og 16 år, så det er de lidt for store til, fortæller Lars Hjortshøj. ;Onsdag, 11. december 2013
VIDEO: Kom indenfor på Tranekær Slot; Udenfor er der gråt og regnfuldt, men indenfor emmer der af hygge og varme, da BILLED-BLADET ankommer til Tranekær Gods på Langeland. Vi er kommet for at høre lidt om, hvordan grevinde Mette Ahlefeldt-Laurvig blev slotsfrue på slottet, som hendes mand, grev Christian Ahlefeldt-Laurvig i sin tid overtog efter sine forældre. Familiens yngste medlem, Benedicte på fire år, viser sammen med mor glad rundt i de historiske rum, hvoraf en del af dem i dag bliver benyttet som gæsteværelser. Rummene har grevinden været med til at renovere, og der er i hver af dem overraskende små og fine detaljer, der gør opholdet i bygningen til en eventyrlig oplevelse. Masser af værelser I alt er 14 dobbeltværelser og mødelokaler til rådighed for erhvervskunder og andre interesserede. Derudover ejer parret er parret også ejer af to ferieboliger. Med fem sammenbragt børn, et fælles barn og to plejebørn er der altid masser af liv i det smukke hjem, selvom ikke alle bor på slottet mere. Lige denne dag er der dog stille og roligt, og grevinden giver sig god tid til at fortælle om livet på godset i familiens store, moderne køkken. SE VIDEOEN FRA SLOTTET HERUNDER:  ;Onsdag, 11. december 2013
Se, hvad Jennifer Aniston serverer til sin juletræsfest;" Jennifer Aniston, der blev verdenskendt for sin rolle som Rachel i TV-serien ""Friends"", holder hvert år juletræsfest. I et interview til bladet Parade fortæller den 44-årige skuespiller, hvordan hun forkæler sine gæster til festen. - Som regel er der tre forskellige slags chiligryde. Der er en vegetarisk chiligryde, en kalkun-chiligryde og en god, gammeldags oksekødschiligryde. Jeg kan ikke ærligt sige, at det er mig, der står bag dem, men jeg laver noget Rice Krispies-konfekt og varm chokolade, siger Jennifer Aniston. Oldies på anlægget Skuespillerinden gør meget ud af at være en god værtinde for sine gæster. - Mit bedste værtinde-tip er at have god mad og virkelig god musik! Vi sætter som regel Charlie Brown-julealbummet på. Det er min favorit. Og så går vi over til noget af det gamle med Bing Crosby og Frank Sinatra, fortæller Jennifer Aniston.     ";Tirsdag, 10. december 2013
Lotte Friis: Min værste rejse gik til Sydfrankrig; Svømmeren Lotte Friis fortæller i et interview til Politikens tillæg ”Rejser” om sin værste rejse. Den gik til Sydfrankrig, hvor der var træningslejr op til OL i Beijing i 2008. - Hotellet var så dårligt, småbeskidt med dårlige senge, maden var elendig og manglede alle vigtige næringsstoffer. Som prikken over i’et var der indbrud på vores værelser den sidste aften, og jeg fik stjålet nogle præmiepenge, som jeg havde vundet i starten af turen, fortæller Lotte Friis til avisen. Svømmestjernen er dog ikke blevet mere skræmt af Sydfrankrig, at hun nu har bosat i Nice. Tog på lang ferie til USA Den 25-årige svømmers bedste rejse var derimod efter OL i London i 2012. Olympiaden gik dog ikke, som Lotte Friis havde forventet. Hun måtte rejse hjem skuffet og uden medaljer, og derfor havde hun brug for et pusterum bagefter. - Det gik jo absolut ikke, som jeg havde håbet på og drømt om, så jeg havde virkelig brug for at komme langt væk, få nye indtryk, opleve en masse nyt og glemme London. Og det fik jeg. Jeg var tre uger i USA med min gode veninde Randi. 16 dage rejste vi rundt i Californien, og så sluttede vi af med fem dage i New York. Lotte Friis er aktuel med biografien ”Fighteren” og svømmer i denne uge EM i Herning. ;Tirsdag, 10. december 2013
Helle Thorning fik fornem placering til mindeceremoni; Over 90.000 mennesker var tirsdag samlet på det gigantiske Soccer City Stadium i Sydafrika for at hylde og mindes den afdøde præsident Nelson Mandela. Blandt de mange indbudte gæster var knap 100 regeringsledere, tidligere præsidenter, spidser og kongelige fra verden over. Der var også kendisser som Naomi Campbell, Bono og Charliza Theron, der stammer fra Sydafrika. De europæiske kongehuse var stærkt repræsenteret med prins Charles, kong Willem-Alexander, kronprins Haakon, kronprinsesse Victoria og danske kronprins Frederik. Thorning på top-placering Den danske kronprins ankom sammen med statsminister Helle Thorning-Schmidt (S). Se videoen af deres ankomst her. Netop den danske statsminister blev placeret på en af de fornemste pladser på stadion - lige ved siden af USAs præsident Barack Obama, der havde sin hustru, Michelle, på den anden side. Trods de sørgerlige omstændigheder så de tre ud til at hygge sig, inden Obama indtog talerstolen til de tusinder fremmødtes kæmpe jubel. SE BILLEDERNE FRA CEREMONIEN HEROVER   ;Tirsdag, 10. december 2013
Sound of Music-skuespiller er død; ”Sound of Music”-skuespilleren Eleanor Parker er død, 91 år gammel. Det skriver flere amerikanske medier, deriblandt CNN. I musical-klassikeren fra 1965 spillede Eleanor Parker baronesse Elsa Schraeder, der skal til at slå pjalterne sammen med kaptajn Von Trapp (spillet af Christopher Plummer), inden han bliver overbevist om, at lykken må være at gifte sig med den sangglade barnepige Maria (spillet af Julie Andrews). Nomineret til Oscar Eleanor Parker spillede med i en række film allerede fra 1940’erne og frem og blev i 1950’erne tre gange nomineret til en Oscar, dog uden at vinde. I løbet af karrieren arbejdede Eleanor Parker også med TV, og hun var for eksempel med i et afsnit af krimiserien ”Murder, She Wrote” i 1986. Eleanor Parker døde på et hospital ved Palm Springs i Californien af komplikationer som følge af en lungebetændelse, oplyser instruktøren og vennen Richard Gale. ;Tirsdag, 10. december 2013
Anja Andersen trives som sportskommentator; Den tidligere danske håndboldstjerne Anja Andersen er i disse dage i Serbien, hvor hun kommenterer VM i håndbold for TV 2. Og det er en tjans, den 44-årige tidligere landsholdsspiller er glad for, fortæller hun til BT: - Jeg trives i dette selskab. Stemningen på TV-kanalens sportsredaktion er fin og dejlig uhøjtidelig. Det er andet år, at jeg er med som ekspertkommentator. Efter VM får jeg afklaret, om jeg skal med en anden gang. Men jeg er bestemt ikke uinteresseret, fortæller en smilende Anja Andersen til avisen. Ud over kommentatorjobbet arbejder Anja Andersen i dag som såkaldt ”high performance coach” i erhvervsleder-firmaet Pathfinder, og ved siden af træner hun et 2. divisionshold i Odense sammen med en af hendes bedste veninder, den tidligere landsholdsspiller Lene Jepsen. Afviser ikke træner-comeback Anja Andersen vil ikke helt afvise, at hun en dag igen er at finde som elitetræner: - Man skal aldrig sige aldrig. Men det har lange udsigter. Lige nu trives jeg som lederudvikler, siger hun. Ingen kæreste I dag bor boldekvilibristen i Odense og beskriver sig selv som single. - Pt. har jeg ingen kæreste. Min store fritidsinteresse er at opdyrke venskaber. Men jeg elsker stadig fysisk aktivitet. Sammen med Lene Jepsen løbetræner jeg flere gange om ugen, fortæller Anja Andersen, der også får tid til at dyrke håndboldinteressen med nevøerne Andreas og Mathias på 6 og 10: - Flere gange om ugen er jeg sammen med mine nevøer. Jeg læser lektier og tager ud til håndboldtræning med dem, siger Anja Andersen.  ;Tirsdag, 10. december 2013
Robbie Williams: Jeg er et andet menneske nu; For omkring 14 måneder siden blev Robbie Williams og hans hustru Ayda Field forældre til datteren Theodora, og livet med det nye familiemedlem har ændret den succesfulde sanger. Det fortæller han til den svenske avis Metro: - Alt faldt på plads, da jeg fik hende. Jeg forstod universet lidt bedre, jeg stoppede med at ryge, jeg gik tidligere i seng og stod tidligere op. Før i tiden plejede jeg at kede mig, men det er der ikke tid til nu. Jeg er et andet menneske – nu har jeg et ansvar, siger 39-årige Robbie Williams til avisen. Det tidligere ”Take That”-medlem fortæller også, at han og Ayda Field allerede taler om at føje endnu et barn til den lille familie. ;Mandag, 9. december 2013
Her er de fem nye stjerner på slottet; Ann Eleonora Jørgensen, Mille Dinesen, Peter Ingemann, Tommy Kenter og Michael Maze troppede forventningsfulde op i Kastrup Lufthan for at rejse til Spanien til optagelserne af en ny omgang af TV 2s populære ”Stjernerne på slottet”. - Jeg glæder mig til at være sammen med de fire andre, som virker til at være nogle søde mennesker. Og så på et landsted, fortalte Tommy til BILLED-BLADET. - Jeg ser frem til at møde den unge bordtennisspiller Michael Maze. Han kommer fra en verden, der er fremmed fra mig. Jeg glæder mig også til at stifte bekendtskab med Peter Ingemann, som jeg ved, hvem er fra fjernsynet. Jeg kender jo i forvejen Ann - og Mille, som jeg senest har spillet sammen med i ”Rita”, sagde skuespilleren, inden drog med de andre til check-in i lufthavnen. ;Mandag, 9. december 2013
Poul Thomsen: Det laver han i dag; Poul Thomsen kendes især for DR-programmerne ”Dus med dyrene”, ”En naturlig forklaring” og ”Hund og hund imellem” i 1980’erne og 1990’erne, og Metroxpress har fået en snak med TV-værten om, hvad han laver i dag. - Jeg holder masser af foredrag, laver reklamer. Så har jeg mine hunde, mine høns, og jeg har fjorden, hvor jeg fisker, og så prøver jeg at lære at spille guitar. Jeg har nok at se til, fortæller han grinende til avisen. Poul Thomsen, der bor i Randers, er blevet 75 år og deler bopæl med sin kone Susanne og hundene Farbror og Lillebror. Han bliver stadig genkendt af og til – især på stemmen: - Hvis jeg står ved bageren, og der er kø, så vender hovederne sig ofte, når jeg lige bestiller tre håndværkere. Den stemme kan de genkende, og det er jo helt fint, siger Poul Thomsen. Poul Thomsens programmer kan i øvrigt genses på DR Bonanza. ;Mandag, 9. december 2013
Downton Abbey-bus serverer te og kager; I denne uge vil en del newyorkere sandsynligvis spærre øjnene op, når de pludselig ser en ”Downton Abbey”-bus køre rundt i storbyen. Mens danske seere sandsynligvis må vente til engang i foråret, kan amerikanske seere allerede se fjerde sæson af den succesfulde TV-serie fra den femte januar 2014. Det fejrer man nu ved at uddele gratis te og kager fra bussen, der er udsmykket med billeder af karaktererne fra serien. Det skriver Variety. Te-bussen vil være åben fra klokken 11-19 hver dag, bortset fra torsdag hvor serveringen foregår fra klokken 12-20, og i dag kan man finde den ved East 14th St. ved University Place. Man kan få mere information om bussens rute ved at følge selskabet PBS på twitter, Facebook og Instagram. Se billeder af ”Downton Abbey”-bussen her. ;Mandag, 9. december 2013
Susan Boyle har endelig fundet ud af, hvad hun fejler; Susan Boyle tog TV-seerne med storm, da hun i 2009 vandt ”Britains Got Talent”. Den midaldrende sangfugl fik øjeblikkelig succes, men efterhånden dukkede der også historier op om, at Susan Boyle af og til havde besvær med at tøjle sit temperament. Nu viser det sig, at der er en grund til, at Susan Boyles opførsel har givet anledning til et par løftede øjenbryn fra tid til anden. Hun fik nemlig for et år siden at vide, at hun lider af Aspergers Syndrom. Det fortæller hun i et interview til avisen The Observer. Susan Boyle fik som lille at vide, at der var noget galt med hende som følge af, at der var opstået komplikationer under fødslen. - Det var den forkerte diagnose, jeg fik, da jeg var barn – jeg fik at vide, jeg var hjerneskadet. Jeg har altid vidst, det var en uretfærdig diagnose. Nu har jeg en klarere forståelse for, hvad der er galt, og jeg er lettet og føler mig mere afslappet, fortæller hun til avisen. - Jeg opsøgte en skotsk specialist for at få en diagnose. Ingen havde sagt, jeg skulle. Jeg troede, jeg havde en mere alvorlig lidelse og kunne ikke fungere ordentligt, fortæller Susan Boyle, der blev underkastet forskellige undersøgelser hos specialisten, der blandt andet viste, at hun har en IQ der er højere end gennemsnittet. Aspergers Syndrom påvirker blandt andet social interaktion og kommunikationsfærdigheder, og Susan Boyle fortæller, at hun som barn blev drillet, fordi hun var anderledes end de andre børn. Nu ved hun, hvorfor hun er anderledes, men hun har ikke tænkt sig at lade den nye diagnose ændre hendes liv.   - Det vil ikke ændre noget ved mit liv. Det er blot en diagnose, jeg er nødt til at leve med, fortæller Susan Boyle, der håber, at det vil medføre større medfølelse og forståelse for hende og hendes diagnose. - Jeg tror, folk vil behandle mig bedre, fordi de nu har en meget større forståelse for, hvem jeg er, og hvorfor jeg gør, som jeg gør, siger Susan Boyle. ;Mandag, 9. december 2013
Rørt Berrit Kvorning modtog legat ; Godt 100 mennesker trodsede det kedelige vejr søndag eftermiddag og tog ind til den årligt tilbagevendende julestue arrangeret af Skuespillerforeningen af 1879. Her bød formanden Joen Bille velkommen, og stemningen var fra begyndelsen i top. Æbleskiver og Gløgg sørgede for julehyggen, imens der blev delt en lang række legater ud til de fremmødte. Blandt modtagerne var Sidse Berrit Kvorning og Ann-Mari Max Hansen, der delte Sam Besekows Fond legat på 20.000 kroner. Kom bag på mig Sidse Berrit Kvorning, der ikke spiller skuespil mere men idag er kommunikationskonsulent, blev ligesom Ann-Mari Max Hansen storrost i talerne fra foreningen. Det rørte Kvorning så meget , at hun fik blanke øjne, hvilket overraskede hende. - Det var talen, der gjorde mig så rørt, det var slet ikke ventet. Det kom bag på mig, lød det efterfølgende fra hende. ;Søndag, 8. december 2013
Caroline Wozniacki: Jeg skal holde jul med Rory; Caroline Wozniacki knokler for at komme tilbage på toppen af tennisverdenen. Hver dag står på træning for den 23-årige danske tennisstjerne. Og julen bliver ingen undtagelse, fortæller hun til BILLED-BLADET. - Jeg skal træne nu og også henover jul og nytår. For jeg skal jo være klar til Australian Open-turneringen i januar, siger Caroline Wozniacki. Jul med Rory Men der bliver da også tid til at slappe lidt af og nyde kærligheden sammen med sin golfspiller-kæreste i december. – Jeg skal holde jul i USA sammen med Rory, så det skal nok blive godt. Og nytår bliver så i Australien, fordi tennisturneringen i Brisbane begynder den 28. og 29. december. Jeg har tidligere holdt noget fest i december for mine venner, men i denne omgang tager jeg det bare stille og roligt og bruger alle kræfter på træningsbanen, siger Wozniacki til BILLED-BLADET. Hun tilføjer, at hun dog også skal mødes med nogle venner til aftensmad og hygge i løbet af julemåneden. ;Søndag, 8. december 2013
Forelsket Sarah Grünewald på to måneders ferie med kæresten ; Uge efter uge har Vild med dans-værtinde Sarah Grünewald ikke haft en ledig stund. Og der har ikke været meget tid til at slappe af med de mange prøver, interview og selvfølgelig Vild med dans-liveshowene hver fredag. Derfor tager værten og kæresten Rasmus Backhaus til udlandet til nytår på en større rundrejse. Otte uger bliver det til i alt - og turen går til Thailand, Sri Lanka, Seychellerne og Maldiverne, afslører hun til BILLED-BLADET. - Det er tiltrængt med ferie, for jeg har haft travlt med tv-serien Tomgang og Vild med dans. Og så er jeg nyforelsket, så der har været meget jeg skulle passe, siger Sarah Grünewald. Først skal hun dog lige holde jul med sin lillebror og forældrene. ;Søndag, 8. december 2013
Kirsten Lehfeldt følger datteren Mille tæt;" Mille Hoffmeyer Lehfeldt er efterhånden ved at have slået sit navn som skuespillerinde fast. Hun har spillet med i store tv-serier som Lærkevej og Lykke, og i december spiller hun med i den satiriske forestilling ""Har du set min nissehue, mor"" på Frederiksbergscenen. Med til premieren var naturligvis Milles to skuespillerforældre, Stig Hoffmeyer og Kirsten Lehfeldt. Prøver at se det meste Sidstenævnte er pavestolt over sin datter. - Jeg prøver at se det meste af det, hun laver, og jeg har også været inde og smugkigge under prøverne, siger Kirsten Lehfeldt til BILLED-BLADET. Hun fortæller dog også, at hun ikke blander sig i datterens roller. - Det må man ikke, når man er mor, siger Kirsten Lehfeldt. ";Søndag, 8. december 2013
TV 2: Håber på genvalg til Vild med dans-dommere og værter; Der kommer en ny sæson af Vild med dans. Så meget ligger fast. Hvem der bliver værter og dommere, er endnu ikke fastlagt, men meget tyder på, at der er genvalg til hele holdet fra årets udgave. - Jeg vil meget gerne have Sarah Grünewald og Claus Elming som værter igen, hvis de vil, siger TV2s underholdningschef Gitte Madsen til BILLED-BLADET. Sarah vil endnu en sæson Og årets værtsdebutant vil hellere end gerne være med igen: - Jeg håber at stå ved Claus' side i rigtig mange år fremover, siger Sarah Grünewald, der får store roser fra medvært Elming. - Jeg glæder mig allerede til næste sæson. Sarah har været igennem en udvikling, hvor hun var rimelig grøn til at starte med. I finalen viste hun bare, at hun er nået meget langt, siger Claus Elming. Gitte Madsen oplyser, at hun også gerne ser genvalg til det populære dommerhold, der alle oplyser til BILLED-BLADET, at de siger 'ja tak' til endnu en omgang Vild med dans, hvis TV 2 spørger igen. LÆS mere i BILLED-BLADET, der er på gaden nu, og deltag i debatten på vores Facebookside ved at like os her ;Søndag, 8. december 2013
Den skaldede frisør vinder stor filmpris;" Den danske filminstruktør Susanne Bier har gjort det igen - vundet en af de mest eftertragtede filmpriser. Det skete lørdag aften, da hendes film ""Den skaldede frisør"" vandt prisen for 'bedste komedie' ved European Film Awards i Berlin, skriver Ritzau. Og selv om Susanne Bier har vundet flere store priser, herunder en Oscar, er det en meget stolt og glad instruktør, der dog ikke selv var til stede i Berlin på grund af filmoptagelser i Danmark: - Den her pris er uden sammenligning en af de allervigtigste i min karriere. Det er så stort, siger Susanne Bier ifølge Ritzau. Dyrholm modtog prisen - Det er generelt sjældent, at komedier bliver overøst med priser, og jeg er helt vildt stolt af, at Den skaldede frisør nu er kåret til årets komedie i Europa. Jeg tror, at akademiets medlemmer er faldet for, at vi i filmen har taget et meget alvorligt emne og brugt humor og komediens elementer til at fortælle historien, lyder det fra succes-instruktøren. Til at modtage prisen, der er det europæiske svar på en Oscar, var filmens hovedrolleindehaver, Trine Dyrholm, der selv har modtaget både en Robert og en Zulu Award for rollen som den kræftsyge mor, hvis datter skal giftes. I Den skaldede frisør spiller Dyrholm over for Hollywoodstjernen Pierce Brosnan. ";Lørdag, 7. december 2013
Jeanette Ottesen efter skilsmissen: Var ikke klar til børn; - Jeg havde egentlig planlagt et nyt liv efter OL sammen med min mand. Jeg glædede mig som en sindssyg til det helt almindelige liv, vi skulle have, for vi var begge trætte af, at alt var så centreret om min svømning og altid havde været det. Vi talte om at få børn, og jeg var fast besluttet på at droppe svømningen. Sådan siger den danske svømmestjerne Jeanette Ottesen i et stort interview med Berlingske - kun få dage inden EM i svømning starter på hjemmebane i Herning. OL i London 2012 blev ikke den succes, som Jeanette Ottesen havde håbet på, og hun nærmest flygtede fra svømningen efter den enorme skuffelse, legene blev. En flugt, der altså var helt uden svømningen - og plus familie og børn. Måtte til psykolog Men efter en hård vinter blev det forår - også i Jeanette Ottesens sind, der dog fik hjælp af en psykolog til at komme videre - og ikke mindst erkende, at hun slet ikke var færdig med at vinde medaljer til Danmark. Som hun siger: - Jeg var ikke klar, jeg kunne pludselig ikke se mig selv slå mig ned med børn og leve det helt almindelige liv, jeg havde gået og sukket så meget efter, siger Jeanette Ottesen til Berlingske. Kom bag på Bobby Beslutningen kom ikke kun bag på svømmeren selv, men også hendes mand, Bobby, som hun havde været gift med i tre år - og sammen med siden hun var bare 16 år gammel. - Jeg var nået frem til, at jeg elsker min svømning højt, at jeg elsker det liv, der er forbundet med det. Med alle de afsavn, der også er, siger Ottesen, der intet dårligt at sige om eksmanden. - Bobby har sit liv, der er også sket meget for ham, jeg har mit. Og det er sådan, det skal være, siger Jeanette Ottesen og understreger, at hun for alvor er ovenpå: Jeg flyttede hjemmefra og direkte sammen med Bobby, som også altid har været der for mig. Jeg har aldrig prøvet at klare mig alene. Det vil jeg nu, og det kan jeg sagtens. ;Lørdag, 7. december 2013
Anders Bircow: Mine døtres fødsler er det største; Han er kendt som komiker og entertainer. Men Anders Bircow har også en meget mere alvorlig og blød side som familiefar til sine fire døtre. Det fortæller han i et interview med Søndagsavisen. - Jeg laver stort set al mad i hjemmet, men hiver vores datter Julia med i køkkenet i ny og næ, siger Anders Bircow. Har svaret på livets gåde Linie 3-stjernen er ikke i tvivl om, hvilken oplevelse han aldrig nogensinde vil glemme. - Fødslen af hver af mine dejlige døtre. Alle fire fødsler har været unikke, siger Bircow og bliver filosofisk sentimental: - Hvis man søger svaret på livets gåde, så får man det i den grad, når man sidder med en nyfødt sjæl, lyder det.   ;Lørdag, 7. december 2013
Sigurd Barrett: I år har jeg børnene til jul; Sidste år måtte Sigurd Barrett holde jul uden sine fem børn, efter at han og operasanger Winnie Merete blev skilt. Men i år bliver den helt store familiejul, fortæller entertaineren til bt.dk. - Jeg blev skilt for to år siden, og sidste år havde jeg ikke mine børn til juleaften. Det skal jeg have i år, plus en masse familie. Vi bliver 20, så det bliver den helt store julefest, siger Sigurd Barrett. Giver den gas med pynt Julemåneden igennem har Sigurd Barrett travlt med en masse optrædener for børn rundt om i landet, men der bliver også julet for fulde gardiner hjemme i privaten. - Jeg pynter op med juledekorationer og sprællemænd og giver den også gas med selvlysende rensdyr, siger Sigurd Barrett. Heller ikke selve juleaften bliver der sparet på julehyggen. - Vi er en sangfamilie, så alle skal vælge en sang og danse om juletræet, der er no mercy. Kun hvis man har lægeattest på, at man er gangbesværet, siger Sigurd Barett til bt.dk.   ;Lørdag, 7. december 2013
Broen langt fra Borgen og Forbrydelsen;" Det er svært at identificere sig med svenskerne. Sådan lyder forklaringen fra DR på, at dramaserien Broen ikke har fået helt den samme imponerende seer-tilslutning som andre DR-dramaer som Borgen og Sommer. Det skriver Ekstra Bladet. Ved udgangen af sæson 2, der sluttede i forrige uge, havde Broen i gennemsnit 1.088.000 seere, mens tv-serien ""Sommer"" ved udgangen af sæson 2 1.838.000 seere, og ""Borgen 2"" havde 1.351.000. Svensk/dansk produktion- Det er rigtigt, at 'Broen' mangler måske 500.000 seere for at matche det øvrige tv-drama, vi sender søndag aften. Men når vi alligevel er glade, skyldes det, at det er en svensk-dansk produktion, som DR ikke stiller helt de samme krav til, som vi gør til de rent dansk producerede dramaserier, siger dramachef Piv Bernt i DR til Ekstra Bladet. Efter nytår sender DR en ny dramasatsning søndag aften i form af ""Arvingerne"", og DR vil blive skuffede, hvis der er under 1,3 milliioner seere, lyder det ";Lørdag, 7. december 2013
Michèle Bellaiche: Jul med kæresten; 11 års aldersforskel betyder intet for tv-værten Michèle Bellaiche og hendes musikerkæreste, Kasper Daugaard. De mødtes sidste vinter, og i sommer kunne en stormende forelsket Go Aften Danmark-værtinde så fortælle, at parret var flyttet sammen. Derfor er det da også helt naturligt, at de skal fejre jul sammen i år. - Vi skal være hjemme juleaften med hele familien, siger Michèle Bellaiche til BILLED-BLADET. Børnene danser med Det betyder, at også Michèles to børn fra tidligere forhold, Josephine på 11 år og Philip på 7 år, naturligvis skal danse med omkring træet. Tidligere har Michèle Bellaiche fortalt, at parret mødte hinanden gennem fælles bekendte. Kasper Daugaard er søn af Shu-bi-dua-guitarist og tandlæge Kim Daugaard. ;Lørdag, 7. december 2013
Victoria Beckham: Mine design er inspireret af familien; Den 39årige modedesigner Victoria Beckham bliver inspireret af sin familie til at designe modetøj. LÆS OGSÅ: Victoria Beckhams yndlings-creme koster kun 52 kroner Den forhenværende sangerinde giver sin børn, 14årige Brooklyn, 12årige Romeo, niårige Cruz og toårige Harper, og manden David Beckham æren for hendes ideer. - Alt inspirerer mig – især min familie. For eksempel var der en dag, hvor Romeo kom ud i køkkenet med en fodbold. Det gav mig en ide til et tema i min kollektion, siger Victoria Beckham til fransk Vogue. Familien er med ved modeshows Stjernen har arbejdet på at distancere sig fra sin status som kendis, da hun begyndte i modebranchen. Nu da hendes succesrige mærke er etableret i modeverden, føler hun dog, at tiden er inde til, at hendes berømte familie sidder forrest ved hendes modeshows. - David er kun kommet til mine show i de to sidste sæsoner. Før ville jeg ikke have, at han kom. Hans tilstedeværelse ville have distraheret journalisterne for meget, siger Victoria Beckham til magasinet. Datteren imponerede fotograferne Det er nok også de færreste der glemmer, at lille Harper sad på skødet af Victoria Beckhams mand under designerens sidste modeshow under modeugen i New York. - Han er glad for at deltage, vi støtter altid hinanden. Det samme med Harper – hun gjorde det godt med fotograferne!, siger designeren. Fashionistaen tilskynder også hele tiden sig selv til at skubbe grænserne og eksperimentere med forskellige stilarter og teknikker i sine kollektioner. - Som en generel regel skaber jeg tøj, som jeg selv ville have på. Det der er interessant er, at jeg langsomt mister mine referencer, siger Victoria Beckham. Victoria Beckham eksperimenterer med ny stil Hun forklarer, at hun ofte er blevet set i sin signatur-kjole der er skræddersyet efter hendes figur med lynlås i ryggen – en kjole, der i hendes optik er både sexet og passende. - Jeg startede sådan ud, men jeg udfordrer konstant mig selv og mine tabuer er blevet kilde til inspiration. Jeg arbejder mere og mere med stilarter, jeg plejede at hade – masser af volumen for eksempel, siger Victoria Beckham. LÆS OGSÅ: Victoria Beckham har planer om at skabe en børnekollektion Designeren fortalte for nyligt i et interview med Vogue, at hun også går med planer om at skabe en børnekollektion i fremtiden ;Lørdag, 7. december 2013
GALLERI: Ulrich Thomsen fylder 50 år;" Den store danske stjerneskuespiller Ulrich Thomsen fylder 50 år fredag den 6. december. Han blev uddannet fra Statens Teaterskole i 1993 og er siden kendt og elsket for sine mange roller i dansk film som Blinkende Lygter, Festen Hævnen, Arven, Bænken og Adams Æbler for at at nævne nogle få. I de senere år også i store internationale filmproduktioner som ""Engle og Dæmoner"" og ""James Bond"". Og han er også blevet belønnet med både en Bodil og en Robert for sine roller. Ulrich Thomsen ses ofte i karakterer, som balancerer på afgrundens rand, skriver Den Store Danske og tilføjer: Formår at fastholde tilskueren - Han formår at fastholde tilskueren i en stigende nysgerrighed efter at kende karakterens hemmeligheder – store som små. Læser man på film-siden imdb.com kan man også tydeligt se, at der fuld gang i karrieren. Flere tv-serier og store Hollywood-film står på listen over arbejdsopgaver alene i år. Desuden er den nu 50-årige skuespiller aktiv på Twitter, hvor han skriver om sine gerninger. Du kan selv følge ham ved at klikke her. SE BILLEDSERIEN MED ULRICH THOMSEN HEROVER ";Fredag, 6. december 2013
Allan Simonsen ser frem til en stille jul; Efter et par hektiske måneder på dansegulvet i ”Vild Med Dans”, ser han nu frem til en stille og rolig jul med sine børn. Forud for Vild Med Dans var Allan Simonsen lige blevet skilt fra sin kone, Gitte, som han har datteren Kira med. Men det skal ikke få lov at spolere julen for hverken ham eller hans datter, fortæller han til bt.dk - Jeg har bestilt to dage i København til julehalløj og en tur i Tivoli med en af pigerne, siger Allan Simonsen, der også har tre voksne døtre fra sit første ægteskab med Annette. - Juleaften er familien altid samlet hos os, min mor eller mine tidligere svigerforældre. Jeg tænker ikke så meget over min skilsmisse i den sammenhæng, men prøver at bevare julen som dejlig og speciel. Det vil jeg især gøre med min datter Kira, som bor tæt på, siger Allan Simonsen til bt.dk. - Jeg prøver at føre de traditioner videre, jeg har fået fra mine forældre og holde dem i hævd - være i familiens skød og få noget godt at spise. Jeg pynter juletræ med Kira, ligesom jeg gjorde det med mine store piger tidligere. Børnene ser altid frem til at få deres gaver, og Julemanden kommer hvert år. Det er den rigtige Julemand, sådan er det bare. ;Fredag, 6. december 2013
Sonja Oppenhagen: Ingen forskel på at føde og adoptere; Skuespiller Sonja Oppenhagen, som mange kender fra de folkekære film om Min søsters børn, ligesom hun også spillede oberstdatteren Vicki Arnesen i tv-serien Matador, er mor til to. Datteren Anne, som hun har sammen med skuespilleren Klaus Pagh og sønnen Oliver, som hun har sammen med sin anden mand, lægen Morten Hebjørn. Forskellen på de to er ikke kun at de har forskellig far. De har faktisk også to forskellige biologiske mødre. Øjnene bliver blanke og stemmen dirrer Oliver er nemlig adopteret fra Korea. Og selv om han kom hertil i 1985 i en alder af to år og fem måneder, så er det stadig noget der rører Sonja Oppenhagen. – Jeg kan næsten ikke tale om det, siger hun, rystende smilende på hovedet af sig selv, mens stemmen dirrer og øjnene bliver blanke. – Det er en kæmpestor gave at få lov at adoptere og få sådan en søn. For mig er der ingen forskel på at føde sit eget barn og at adoptere. Det er lige stort og lige stærkt følelsesmæssigt. Vi adopterede, fordi vi ikke kunne få børn sammen. Og så fik vi Oliver, som var to år og fem måneder, da vi hentede ham, siger hun til SØNDAG. LÆS OGSÅ: Sisse Fisker: Jeg vil hellere løbe 100 maratonløb end føde Søn, ikke adoptivsøn Og de mange følelser og år sammen er da også grunden til at hun fastholder at Oliver ikke er hendes adoptivsøn, men hendes søn. - Når folk siger til mig: Din adoptivsøn..., siger jeg altid: Nej, min søn. Jamen, det er da din adoptivsøn, gentager de tit. Og da holder jeg fast: Nej, det er min søn. Det, der ligger forud, er noget, der er sket for 28 år siden. Så han er jo min søn, understreger Sonja Oppenhagen. LÆS OGSÅ: Derfor blev Sonja skilt fra Klaus Pagh Ingen kontakt til biologiske forældre Sonja Oppenhagens daværende mand døde, men sammen med sin nuværende mand har hun og Oliver været i Korea. - Det var en fantastisk oplevelse at rejse rundt i hans land sammen med ham, siger hun og fortsætter: – Da vi besøgte Korea, var vi på det største adoptionscenter i Seoul, hvor vi læste Olivers journal, og Oliver afleverede et brev til sine biologiske forældre med billeder af os og hjemmet her og vores adresse i tilfælde af, at de opsøgte adoptionscentret. Dér ligger brevet så stadig, hvis ikke de har henvendt sig, fortæller hun. Og indtil videre har Sonja Oppenhagens søn ikke haft lyst til at opsøge sine biologiske forældre. - Men vi taler da om det. Måske får han lyst til det, når han en dag selv får børn. Jeg synes jo, at den lov, der er i dag om adoption, hvor børnene skal være 18 år, før de kan opsøge deres biologiske forældre, er helt rigtig, siger hun. ;Fredag, 6. december 2013
Stormen raserede Alexander Kølpins hotel; Alexander Kølpins badehotel i Tisvilde, Helenekilde Badehotel, blev kraftigt ramt af stormen Bodil, skriver bt.dk. Det luksuriøse rekreationssted er ejet af den tidligere balletdanser Alexander Kølpin og ligger på Strandvejen i Tisvilde i Nordsjællan. På sin egen Facebookprofil oplyser Kølpin, at skaderne er betydelige. - Tidligere på aftenen blev begge skorstene og dele af taget på Helenekilde Badehotel revet af. Heldigvis kom ingen af vores kære gæster eller personale noget til. Tak til Falck og medarbejderne på hotellet. Rep. på vej i morgen, skrev Alexander Kølpin omkring klokken 22 torsdag aften. Biler og hus ødelagt Under stormen blev de to øverste etager på hotellet evakueret på grund af nedstyrtningsfare, ligesom flere biler på parkeringspladsen foran hotellet blev ødelagt af de nedfaldende murbrokker, skriver bt.dk Politirapporten.nu fortæller, at store dele af hotellets tag blev revet i stykker af vinden, ligesom taget mod vandet fik en lang flænge. Den flotte tagterrasse blev revet af hotellet og slynget over taget. Redningsfolkene på stedet under stormen vurderede, at hele tagkonstruktionen var i fare for at rive sig løs og styrte ned. Heldigvis kom ingen personer på hotellet til skade.     ;Fredag, 6. december 2013
Mads Langer vandt priser på stribe; Mens stormen Bodil rasede udenfor, blev 18 Gaffa-priser uddelt i Bremen Teatret i København. Og Mads Langer blev aftenens store vinder med hele fire priser, nemlig Årets Danske Mandlige Kunstner, Årets Danske Album, Årets Danske Hit og Årets Danske Pop-Udgivelse. I den danske afdeling er der også to priser til sangerinden MØ, nemlig som Årets Danske Kvindelige Kunstner og Årets Nye Danske Navn – selvom hun endnu kun har udgivet en ep og en stribe singler. På udlandsfronten er der to Gaffa-statuetter til Justin Timberlake, Årets Udenlandske Album og Årets Udenlandske Mandlige Kunstner, ligesom Daft Punk får to forgyldte G'er som Årets Udenlandske Band og for Årets Udenlandske Hit. Herunder er en liste over vinderne af Gaffa-priserne: Årets Danske Kvindelige KunstnerMØ Årets Danske Mandlige KunstnerMads Langer Årets Danske BandNik & Jay Årets Danske AlbumMads Langer - In These Waters Årets Nye Danske NavnMØ Årets Danske HitMads Langer – Elephant Årets Udenlandske AlbumJustin Timberlake - The 20/20 Experience Årets Udenlandske BandDaft Punk Årets Udenlandske Kvindelige KunstnerKaty Perry Årets Udenlandske Mandlige KunstnerJustin Timberlake Årets Nye Udenlandske NavnAvicii Årets Udenlandske HitDaft Punk feat. Pharrell Williams – Get Lucky Årets Danske Rock-UdgivelseKashmir - E.A.R. Årets Danske Pop-UdgivelseMads Langer - In These Waters Årets Danske Urban-UdgivelseTopGunn – 21 Årets Danske Hard Rock-UdgivelseVolbeat – Outlaw Gentlemen & Shady Ladies Årets Danske Elektroniske UdgivelseTrentemøller – Lost Årets SkulderklapMusikstarter ;Fredag, 6. december 2013
Ulla Essendrop får stort interview-scoop; Danmark har fået en ny formel 1-kører. Kevin Magnussen, søn af Jan Magnussen, får debut i det prestigefyldte racerløb næste år. Hidtil har har ikke udtalt sig om sin nye kontrakt, men DR-vært Ulla Essendrop har nu fået lidt af et sandt scoop i form af et interview med den unge danske sportsstjerne. Det bliver vist i programmet Essendrop og Eliten i næste uge på DR1. 'Essendrop & Eliten' tilbragte dagen sammen Kevin Magnussen hjemme i Roskilde, mindre end 24 timer efter han satte sin underskrift på den eftertragtede Formel 1-kontrakt. Er det en drøm eller virkelighed? Programmet er desuden med ham i London i McLarens imponerende testcenter, hvor han forbereder sin Formel 1-debut. Og så er kameraerne også tæt på under Formula 3.5-sejren i Barcelona. Der er ikke tvivl om, at vi har med en ung mand at gøre med masser af tro på egne evner. - Jeg har haft det sådan den sidste uge, at når jeg vågnede, så gik jeg lidt i panik - er det en drøm eller virkelighed? Det er super uvirkeligt for mig. Jeg har villet det her så længe. Man kan ikke sige jeg har ventet på det, for jeg vidste ikke det ville ske, men jeg har villet det i så mange år, og nu er det sket, så det tror jeg lige hjernen skal vende sig til, siger Danmarks store racertalent og kommende Formel 1-kører Kevin Magnussen i DR1-programmet 'Essendrop & Eliten'. Se det unikke portræt på DR1 i 'Essendrop & Eliten, tirsdag den 10. december klokken 22.20.   ;Fredag, 6. december 2013
Mandela død: Sportsfolk fra hele verden sender hilsener;" Kendte sportsfolk som Cristiano Ronaldo, Tiger Woods og Garry Kasparov sender deres kondolencer på Twitter, efter at nyheden om Nelson Mandelas død er kommet rundt i hele verden. Netop sporten var et af de midler, som Nelson Mandela brugte helt bevist som præsident til at samle et splittet Sydafrika tilbage i 1990'erne, hvor modsætningerne især i de første år stadig var meget store mellem hvide og sorte. I en af sine mest kendte taler fra 1995, året efter han blev valgt til præsident, sagde han ved åbningen af verdensmesterskabet i rugby i Sydafrika: - Sport har magten til at ændre verden. Den har magten til at inspirere. Den har magten til at forene folk i en helt særlig grad. Den taler til ungdommen i et sprog, de forstår. Sport kan skabe håb, hvor der engang kun var fortvivlelse. Den er mere magtfuld end en regering til at nedbryde race-barrierer. Symbol på heling Selv om rugby var og er nationalsporten i Sydafrika, var ""All Blacks"" fra New Zealand normalt et uovervindeligt hold i 1990'erne. Men i den berømte VM-turnering lykkedes det det sydafrikanske rugbyhold ""The Springboks"" - som ellers var et symbol på apartheid og det hvide herredømme - at slå New Zealand. Det var i den forbindelse, at den forholdsvis nye præsident Mandela opfordrede den sorte befolkning til at støtte op bag holdet, og hvor han selv bar en Springbok-trøje på stadion. Efter finalen overrakte Nelson Mandela pokalen til holdets kaptajn Francois Pienaar. Billedet er siden blevet et symbol på Sydafrikas heling efter apartheid. Muhammed Ali: En mand med sjæl og hjerte Hele den fantastiske historie blev filmet i 2009 i Hollywood-filmen 'Invitus', hvor Morgan Freeman og Matt Damon spillede Nelson Mandela og rugbykaptajnen.Nelson Mandela havde også en stor del af æren for at Sydafrika i 2010 kunne afvikle verdens næststørste sportsbegivenhed, VM i fodbold. Bokselegenden Muhammad Ali mødte flere gange Nelson Mandela, og i en pressemeddelse i anledning af dødsfaldet skriver Ali: - Det, jeg vil huske tydeligst om Hr. Mandela, er, at han var en mand, hvis hjerte, sjæl og ånd ikke kunne indeholdes eller begrænses af racemæssig eller økonomisk uretfærdighed eller byrden af hadet og hævnens jerntremmer. Han var en fri sjæl bestemt til at svæve højt over regnbuerne. Nu svæver hans sjæl oppe i himlen. Han er nu fri – for evigt. Stjernernes hilsner En lang række andre kendte sportsfolk har også sendt deres sidste hilsen og kondolencer på Twitter: Fodboldspiller Eric Cantona, Frankrig:”Bon voyage. Regards Eric” Fodboldspiller Cristiano Ronaldo, Portugal:“Thankful , Madiba, for your legacy and your example. You""ll always stay with us”. Fodboldspiller Gary Lineker, England:“The greatest man on the planet has died. RIP Nelson Mandela” Skakspiller Garry Kasparov, Rusland:“Nelson Mandela led by moral example, by deeds, and by words. May his life and legacy humble us and guide us. Thoughts to all South Africa” Højdespringer Stefan Holm, Sverige:“RIP Nelson Mandela!!!” Bokser Mike Tyson, USA:“I'm hearing about Nelson Mandela's death while on African soil in Oran, Algeria. Sending prayers to Mandela's family” Wozniacki sender hilsen Tennisspiller Caroline Wozniacki:“RIP Nelson Mandela” Golfspiller Tiger Woods, USA:“You will always be in my heart Mr. Mandela.” Tennisspiller Rafael Nadal, Spanien:“Rest in peace Nelson Mandela, you have been a role model to the world. My most sincere condolences to family and friends” Løber Usain Bolt, Jamaica:“Rest in peace Nelson Mandela, you have been a role model to the world. My most sincere condolences to family and friends” Formel 1-kører Sebastian Vettel, Tyskland:” RIP Nelson Mandela, you will always be the captain of your soul.” Svømmer Michael Phelps, Australien:""It always seems impossible until it's done."" #ripnelsonmandela Your courage and inspiration will live on forever!!!” ";Fredag, 6. december 2013
Kirsten Olesen: Familien betyder alt; Kirsten Olesen har på egen krop erfaret, hvad det vil sige at skulle slås med en dominerende forældre. Hendes far modsatte sig indædt hendes ønske om at blive skuespiller. Hun tog nærmest uddannelsen i smug, og der gik lang tid, før far og datter kom på talefod igen. Men alt endte i fryd og gammen. Familien blev samlet, og for Kirsten Olesen er familien alt. I DR1s nye store dramasatsning, Arvingerne, der får premiere 1. januar, spiller hun den døende kunstner og  mor, Veronika Grønnegaard, der med sit testamente får skeletterne til at vælte ud af skabet i familien. Hun har været et selvoptaget modermonster for fire børn. Ét gav hun væk, og de tre andre gav hun en fri og kaotisk 68’er-opvækst. De har udviklet sig vidt forskelligt, og bodelingen efter moderens død åbner for et væld af familiehemmeligheder og løgne. Arvingerne er en moderne familiesaga om omkostningerne ved de frigjorte 60’ere og 70’ere. Lærer at være enlig - For mig er familien kernen i mit liv. Det er dem, man deler hele sin historie med, siger Kirsten Olesen til BILLED-BLADET. Begge hendes forældre er døde, men hun har en søster, der også er skuespiller, Karen-Lis Ahrenkiel, og hun er moster til fire voksne børn. Og jeg er ikke nogen skyggetante. Jeg blander mig, ler Kirsten Olesen, som i år oplevede den sorg at miste sin mand, guitaristen Ole Ousen. - Jeg er i gang med at lære at være enlig. Det er en proces, som tager tid, siger hun stille. Arvingerne har premiere onsdag 1. januar og vises derefter hver søndag klokken 20, som det sig hør og bør for DR1s store dramaserier. Første sæson byder på 10 afsnit og næste vinter venter yderligere otte afsnit.  ;Fredag, 6. december 2013
Nelson Mandela er død - 95 år;" Sydafrikas tidligere præsident Nelson Mandela er død, 95 år gammel. Mandela sov fredeligt ind i sit hjem klokken 20:50 torsdag aften lokal tid efter flere måneders svækkelse, oplyste en rørt sydafrikansk præsident Jacob Zuma på direkte tv. I flere måneder var Nobelprismodtageren sengeliggende efter en slem lungeinfektion og galdesten. Mandela var fængslet i knap 30 år for sin kamp for ophævelsen af apartheid, der gjorde Sydafrika dybt raceadskilt. Datter til gallapremiere Meddelelsen om hans død kommer samme aften, hvor hans datter Zindzi Mandela er til stor gallapremiere i London, hvor filmen ""Mandela - The long walk to freedom"" bliver vist foran et kongeligt publikum, der også består af prins William og hertuginde Catherine. En engelsk journalist, der var tilstede i salen, skriver på Twitter, at filmen blev modtaget med stående ovationer, da den var slut - først herefter blev beskeden om hans død givet: - Vi fik meddelelsen, mens rulleteksterne kørte. Der er dyb stilhed i biografen, skriver Katie Nicholl på Twitter. SE BILLEDERNE: MANDELA OG DE KONGELIGE Meget trist prins Et billede viser efterfølgende et meget rørt prinsepar, der udtaler sig til pressen efter filmen om den store statsmand. - Jeg er utrolig ked af de tragiske nyheder. Vi bliver lige nu mindet om, hvor ekstraordinær og inspirerende en mand, Nelson Mandela var. Mine tanker og bønner går til ham og hans familie. Det er meget trist, siger prins William. Ridder af Elefantordenen Da Mandela blev løsladt i 1994, blev han Sydafrikas første sorte præsident, og han sikrede landets sorte befolkningsflertal demokratiske frihedsrettigheder og menneskeligt ligeværd. - Døden er noget uundgåeligt. Når en mand har gjort det, som han anser som sit pligt over for sit folk, kan han hvile i fred, har Mandela engang sagt. Tilbage i 1996 blev Nelson Mandela Ridder af Elefantordenen, som han modtog af dronning Margrethe. Mandela har været gift tre gange, og han har fået seks børn, hvoraf kun tre lever i dag. Han efterlader sig hustruen Graca Machel. ";Torsdag, 5. december 2013
Oliver Bjerrehuus’ travle jul; Julen er familiernes fest, og det bliver det bestemt også hos modellen og TV-personligheden Oliver Bjerrehuus. For han skal ikke kun danse om juletræet én gang men hele tre gange!  - Ja, vi skal jule til den helt store guldmedalje. Vi begynder allerede den 22. december hos min mammie (Suzanne Bjerrehuus red.). Vi fejrer jul hos Gunnvør den 24. december og så hos min far 1. juledag, fortæller en julestemt Oliver, og tilføjer: - Jeg glæder mig rigtig meget og håber selvfølgelig, at jeg får den største pakke under juletræet. Min Skoda kunne godt trænge til at blive udskiftet med en BMW stationcar, siger Oliver, der også håber på at finde mandlen i år på trods af, at han aldrig har vundet mandelgaven. Til foråret bliver Oliver atter aktuel på TV, når han bliver en del af ”Big Brother 2014”. ;Torsdag, 5. december 2013
Se Sofie Lassen-Kahlkes hyggelige lejlighed; Nu har den 34-årige skuespillerinde sat sin lejlighed i det indre København til salg for 4,2 millioner kroner, og dermed har hun udsigt til en pæn gevinst, hvis hun altså får solgt til udbudsprisen. Sofie Lassen-Kahlke købte lejligheden sammen med sin daværende kæreste Axel Castenschiold i 2004 for 2.740.000 kroner og købte ham senere ud for 1,6 millioner kroner, da parret gik fra hinanden. Dermed har hun betalt godt og vel tre millioner kroner for lejligheden. Det skriver Boliga Kendte.  Se Sofies hyggelige hjem – klik her!  Boligen har fire værelser fordelt på 96 kvadratmeter, blandt andet med opholdsstue med panoramaudsigt over Kongens Have, og har ifølge Danbolig, der står for salget, fredningsstatus, så man slipper for at betale ejendomsskatter. Sofie Lassen-Kahlke har foruden sin optræden i en lang række film og TV-serier været vært for flere stor TV-shows og blev i dette efterår model for smykkefirmaet Aagaard. ;Torsdag, 5. december 2013
Martin Scorsese roser dansk film;" Marrakech Internationale Festivalen står i Skandinavisk films tegn i disse dage med temaet ""Tribute to Scandinavien Cinema"", og onsdag overrakte filmfestivalens formand, den legendariske instruktør Martin Scorsese, en pris til den danske instruktør, Nicolas Winding Refn, samt hilste på blant andre Noomi Rapace og Mads Mikkelsen, som måske er Oscar-aktuel til foråret med ""Jagten"".  Den 13. filmfestival i Marrakech har inviteret ikke færre end 33 skandinaviske filminstruktører til Marokko, og i løbet af den ugelange festival bliver der vist hele 47 nordiske film. Glade for Danmark De danske Oscar-vindende instruktører Susanne Bier og Bille August er også i Marrakech, hvor de holder ""Masterclass"". I det hele taget har Marrakech Filmfestival et godt øje til skandinavisk og især dansk film. Sidste år vandt Søren Malling prisen for bedste mandlige rolle i Tobias Lindholms ""Kapringen"". Marrakech og Marokko er blevet et mere og mere kendte sted for internationale filmproducenter. Her er både filmet ""Lawrence of Arabia"" i sin tid, men også Scorseses ""Kundun"" og ""The last temptation of Christ"", samt nyere film som ""Gladiator"" og ""Black Hawk Down"" kom i kassen dernede. ";Torsdag, 5. december 2013
Lars von Trier trækker strøm af filmfolk til Danmark;" Lars von Trier har ikke lagt skjul på, at han havde ambitioner om at bryde alle grænser for blufærdighed i sin nye film, Nymphomanic, og efter de første filmjournalister har set filmen, har de røbet, at ""Nymphomaniac"" er spækket med vilde sexscener og blodig sadomasochisme. Måske det er årsagen til at over et halvt hundrede internationale filmjournalister er i København i disse dage. Ud over at se filmen samt interview tre af filmens hovedpersoner - Charlotte Gainsbourg, Stacy Martin og Stellan Skarsgaard - håber de også på at få en kortere eller længere snak med en kontroversielle og sky danske instruktør. Ud over de tre skuespillere medvirker også en af Hollywoods mest hotte mandlige skuespillere, Shia LaBeouf, i filmen, som har premiere i Danmark 1. juledag, 25. december.     ";Onsdag, 4. december 2013
De unge mødre: Nadja afviser rygter om brud; I sidste uge begyndte adskillige rygter pludselig at florere på Facebook, om at 20-årige Nadja Dahl, som i september blev bedt om at forlade TV-serien De unge mødre, var blevet dødeligt uvenner med sin kæreste, Kenneth, faderen til Nadjas yngste, Marina. De to skulle endda være gået fra hinanden, skrev folk. Men rygterne har intet på sig, forsikrer Nadja, som glæder sig til, at hele familien skal holde jul sammen hos Nadjas familie på Sjælland. - Kenneth og jeg er altså stadig sammen. Det vil jeg bare lige sige. Jeg ved ikke, hvorfor folk starter sådan nogle rygter. 20-årige Nadja Dahl fra Tommerup på Fyn ryster på hovedet over den sidste uges skriverier på Facebook om, at hun og kæresten skulle være røget i totterne på hinanden og nu var gået hver til sit. - Det har slet ikke noget på sig, siger hun, og fortæller tvært imod, hvordan hun og Kenneth går og hygger sig med deres fælles barn Marina, som nu er lidt over tre måneder, og Nadjas dreng Theis, på tre år, som hun har fra et tidligere forhold. Rydder ud i bunkerne Lige nu er familien ved at pynte hjemmet op til jul. Selve juleaften skal de holde på Sjælland hos Nadjas familie. Og så har Nadja ellers travlt med at rydde ud i bunkerne af tøj og babysager, som er blevet for småt. Den unge mor har sat det hele til salg på sin facebook-side, men indtil videre er det begrænset, hvad der er blevet solgt. - Der sker ikke det vilde, konstaterer hun tørt. Taler ikke med produktionsselskabet Nadja Dahl var en meget populær medvirkende i tv-serien De unge mødre, indtil hun i slutningen af september pludselig blev ”fyret” af produktionsselskabet, fordi hun ikke ville lade sig filme før efter Marinas barnedåb den 27. oktober. Nadja var rystet over beslutningen, som hun var ked af. Til Ude og Hjemme sagde hun dengang, at hun håbede, at hun måske kunne vende tilbage i seiren, når bølgerne havde lagt sig lidt. Det er de åbenbart ikke endnu. - Jeg har ikke kontaktet dem (produktionsselskabet, red.), og de har ikke kontaktet mig. Og det er ikke noget, jeg går og tænker på lige pt. Men hvis de spørger mig, om jeg vil være med igen, vil jeg da helt klart overveje det, fortæller hun. Marina stortrives Familiens yngste, lille Marina, har det godt og stortrives. Endnu er hun for lille til at kravle. - Men man kan se, at hun er ved at være træt af bare at ligge på maven. Hun vil rigtig gerne fremad, lyder det fra den unge mor til to. LÆS OGSÅ:  Endelig fik Natascha Linea sin tvangsfjernede datter hjem. Se alle billederne fra genforeningen på udeoghjemme.dk Læs Ditlevs forklaring på, hvorfor han valgte at melde Nanna fra De unge mødre til kommunen på udeoghjemme.dk  ;Onsdag, 4. december 2013
Inge Juul Hansen: Første jul uden Holger; Juleaften vil Inge Juul Hansen besøge sin mands grav, som hun har gjort det hver eneste dag, siden hun mistede ham. Holger Juul Hansen døde den 19. marts efter lang tids svær sygdom og efterlod sin hustru, lammet af sorg og dybt fortvivlet. I BILLED-BLADET i denne uge fortæller den 68-årige Inge Juul Hansen om savnet og sorgen, som hun prøver at takle, så godt hun kan og om den forestående jul, der i år bliver så helt anderledes uden hendes elskede Holger. BILLED-BLADET fik lov til at følge Inge Juul Hansen på et af sine besøg på Holger Juul Hansens gravsted, hvor hun tænder lys og mindes sin kære afdøde ægtemand. Se videoen herunder…   ;Onsdag, 4. december 2013
Glad Jan Fog: Nu er han gift; Kendis-ejendomsmægleren Jan Fog blev tirsdag aften smedet sammen med sin udkårne Charlotte Juul hjemme på matriklen på Strandvejen i Taarbæk nord for København. - Selvfølgelig er jeg en glad mand. Jeg ville da være dum, hvis jeg ikke var glad. Nu er vi blevet gift og sidder med en fantastisk middag med en ligeså fantastisk 30 år gammel gran cru rødvin, som passer med den tid jeg har kendt Charlotte, fortæller Jan Fog til BT. Parret var kærester i få år for 30 år siden, men har aldrig sluppet kærligheden til hinanden. Fog har da heller ikke lagt skjul på, at ægteskabet ikke skal gøre parret til kærester, men at det i stedet mere er et fornuftsægteskab, der skal gøre Charlotte Juul til ejendomsmæglerens arving og sikre hende økonomisk. Bryllupsmiddagen blev også indtaget i Fogs villa med udsigt til Øresund, hvor hans hushjælp sørgede for maden. - Jeg har hentet de bedste vine fra kælderen. Og så sætter vi nogle stearinlys på bordet og tænder op i pejsen, siger ejendomsmægleren, der ikke har købt nyt tøj til brylluppet, fortæller Fog til BT. - Vi har besluttet, at vi ikke vil gå med ringe. Men selvfølgelig har jeg købt en bryllupsgave til Charlotte, fortæller den 64-årige brudgom, der dog ikke vil afsløre gaven, før bruden selv har pakket den ud. ;Onsdag, 4. december 2013
VIDEO: Lisbet Dahl samler drømmehold til lystspil i Tivoli; - Jeg bestemmer alting! De sagde de selv i fjernsynet forleden dag, råbte Lisbet Dal med en smittende latter – med henvisning til hendes optræden i ”Her er dit liv” for nylig. BILLED-BLADET var med, da Lisbet Dahl for første gang samlede det hold, hun har sat sammen til at spille ”Den Grønne Elevator”. Historiens mest succesfyldte lystspil, som Lisbet Dahl selv har spillet i tilbage i 1986/87 sammen med Claus Ryskjær. Handlingen udspiller sig med Billy – spillet af Tommy Kenter – og Blanche – spillet af Bodil Jørgensen som nøglepersonerne. De beslutter at lave en gimmick med deres ægtefæller ved at lade som om, de har indledt en affære. Flaskerne i barskabet spiller en stor rolle, og der bliver blandt andet mixet en heftig drink, som får navnet ”Grøn Elevator”. Lisbet Dahl har valgt at bruge 60’erne som tidsramme – og så har hun valgt nogle af de ypperste skuespillere. Udover Bodil Jørgensen og Tommy Kenter er også Alexandre Willaume med i løjerne. - Jeg har aldrig prøvet den her genre før, så jeg glæder mig meget. Det er en ny, spændende udfordring, og med Lisbet ved roret, var jeg ikke i tvivl om at sige ja, fortalte Alexander Willaume. Peter Gantzler er også ny i genren og glædede sig. - Det er spændende at komme ud af sin comfort-zone. Jeg elsker selv humor, og nu må vi se, om jeg kan være en funnyboy. Se videoen fra holdets første møde i Glassalen, hvor forestillingen opføres fra 20. februar til 13. april.    ;Tirsdag, 3. december 2013
De unge mødre: Nu er Lia hos mor og far; For første gang er den lille familie genforenet i deres lejlighed i Odense. I lørdags kunne Natascha Linea Kaup for første gang lukke hoveddøren og sætte sig ned i sin egen lejlighed med sin lille datter i armene. Noget, som er en selvfølgelig for andre mødre. Men som føltes kæmpe stort for hende. Uvirkeligt og meget, meget dejligt - Det er næsten uvirkeligt. Men også meget, meget dejligt, siger 18årige Natascha Linea, da hun taler med Ude og Hjemme dagen efter, Lia kom hjem. Det skete lørdag eftermiddag. En stor dag. Men også en meget lang dag, for forældreparrets tålmodighed kunne næsten ikke mere. Hele morgenen og formiddagen sad de bare og ventede på, at klokken skulle blive tre, og de ville blive hentet af deres socialrådgiver, som ville køre dem hen for at hente Lia hos plejefamilien. Køreturen føltes uendelig - Da vi sad i bilen, tænkte jeg: Er det virkelig nu? Kan vi virkelig tage hende med hjem? Jeg kunne næsten ikke vente, og det føltes som om, turen varede 100 år, siger Natascha Linea om den 20 minutter lange køretur. Gav plejefamilien tid til at sige farvel Afskeden mellem plejefamilien og lille Lia var følelsesladet, og selvom Natascha Linea mest af alt havde lyst til at tage sin datter og køre hurtigt væk, så lod hun dem sige farvel i fred og ro. - Da vi kom ind, gik plejefaren med hende i armene, og der var en virkelig underlig stemning. Jeg kunne godt mærke, at plejefamilien var berørte, så de skulle selvfølgelig havde lov til at sige farvel ordenligt. Vi har også aftalt, at vi hvert år sender et julekort med et billede af Lia. Slut med smertefulde afskeder Selv ved den unge mor alt for godt, hvordan det føles at sige farvel. Siden hun fødte Lia i august, har hendes liv været fuld af smertefulde afskeder. Værst var det, da hun og Bent fire dage efter fødslen skulle aflevere deres nyfødte til plejefamilien første gang. Parret glemmer aldrig lyden af Lias gråd, da de forlod hjemmet. Nu skal de ikke længere forlade deres barn. De skal have et liv sammen. En god start hos far og mor Det er startet ud over alle forventninger. Inden havde forældreparret bekymret sig meget for, hvordan Lia ville reagere på sit nye liv i de nye omgivelser i Odense. Hun har aldrig tidligere været i den lejlighed, som nu skal være hendes barndomshjem. Og aldrig været alene med sine forældre. Men den lille pige ankom med et stort smil. Har haft et par reaktioner - Det er gået meget bedre, end jeg turde håbe på. Det meste af tiden er hun så glad og pludrede. Et par gange har hun dog haft nogle anfald, hvor hun har grædt utrøsteligt i en halv time. Det er jo nok hendes måde at reagere på, og det ville da også være underligt, hvis der slet ikke kom en reaktion. Hjælp 10 timer om ugen Forældreparret fra De Unge Mødre kommer dog ikke til at stå helt på egne ben. Ti timer om ugen vil de få hjælp fra to personer fra kommunen. LÆS OGSÅ:  Se alle billederne fra genforeningen på udeoghjemme.dk Natascha Linea vil begynde at amme igen efter 3 måneders adskillelse. Læs historien på udeoghjemme.dk  ;Tirsdag, 3. december 2013
Christiane og L.O.C.: Juletradition og bryllupsdag; Christiane Schaumburg-Müller O'Connor og L.O.C. har allerede fået deres første juletraditon sammen, skriver Ekstra Bladet. - Vi skal første fælde og hente det store juletræ på vores bryllupsdag d. 22. december og så pynte det med al den personlige julepynt, vi fik sidste år til brylluppet, siger Christiane og henviser til parrets stort opsatte bryllup sidste år, der strakte sig over flere dage op til jul.   Se billedet af en nygift Christiane - klik her!  ;Tirsdag, 3. december 2013
SE BILLEDERNE: Beckhams sælger deres tøj; Køen var længere end øjet kunne række, da Britisk Røde Kors i Kensington og Chelsea åbnede dørene til salget med David og Victoria Beckhams brugte tøj, sko og accessories. Beckham-parret har i mange år støttet mange forskellige velgørenheds-arrangementer, men da Røde Kors henvendte sig og bad om hjælp til ofrene efter katastrofen i Filippinerne, besluttede parret, der netop er flyttet fra Los Angeles og hjem til London med deres fire børn, sig for at rydde ud i de mange, mange kasser med designertøj, som de har samlet sig gennem årene. David Beckham, 38, der netop er stoppet med sin professionelle fodboldkarriere, og Victoria Beckham, 39, der er i gang med at opbygge et meget celebert desinger-brand, er nogle af verdens mest omtalte jet-set'et og ud over at tjene mange millioner kroner på deres karrirerer - fodbold og mode - så er David Beckham også en meget efterspurgt og kostbar reklamemodel. Lige nu er parret tilbage i deres gamle gods, Beckingham Palace i Hertfordshire, hvor de skal fejre den allersidste juleaften. Efter flere år på ejendomsmarkedet, blev det enorme hus nemlig solgt i efteråret - med overtagelse 1. januar 2014 - for 108 millioner kroner. 80 millioner kroner mere end de gav for stedet i 1999 lige efter deres bryllup. Efter juleaften og et sidste farvel til Beckingham Palace, rejser den store familie tilbage til Los Angeles, hvor de skal fejre nytårsaften, og så er det permanent tilbage til London, hvor jet-set parret købt en 360 millioner kroner dyrt ejendom i fire etager i Holland Park området. Huset skal dog istandsættes for 45 millioner kroner, før familien Beckham rykker ind! Men så får David og Victoria Beckham også celebre naboer i det eksklusive område. Det er f.eks. Virgin-chefen Richard Branson og 'American Idol'-dommeren Simon Cowell. De fire Beckham-børn, Brooklyn, 14 år, Romeo, 11 år, Cruz, otte år, og Harper, to år, skal også gå på den anerkendte skole i området, Wetherby Prep School - samme skole som prins William, 31 år, og Harry, 29 år, gik på i sin tid. Se billederne fra det eftertragtede Røde Kord-salg af Victoria og David Beckhams tøj øverst på siden. ;Tirsdag, 3. december 2013
Mascha Vang: Datteren sendte far på skadestuen;" Det skulle være så sundt med lidt forældre-barn kvalitetstid, men det gik ikke helt efter planen for Mascha Vangs eksmand, da han hyggede sig sammen med deres fællesbarn Hollie Nolia. Dagens endte nemlig med store smerter og en tur på skadestuen for farmand Kiesa. ”I går (søndag, red.) sendte den lille karate kid farmand en tur på skadestuen. Med et fikst lille baby “wax on, wax off”, nedlagde hun far ned en finger i øjet”, skriver Mascha Vang på sin blog. Store smerter og flækket pupil ”Det gjorde eftersigende umenneskelig ondt (ala at føde, host host) ;) Det viste sig at hun har flækket pupillen på ham. Fra top til bund midt i pupillen, og 3 mm dyb flænge. Av av! Håber synet ikke tager skade, men det kunne de ikke garantere endnu :(”, forklarer Mascha om den uheldige Nicolas Kiesa, der nu må finde sig i, at han skal gå rundt med bandage for øjet. Sørøver far med klap for øjet Mascha er ikke sen til at drille sin eksmand og sender ham følgende hilsen på blogge: ”Nu har hun altså en sej sørøver far. Måske det var det kun prøvede at forklare ham? Jeg sender en guldørering (og lidt kransekager fra olde) med ved næste aflevering. Er sikker på den vil klæde dig godt ;)” Se billedet med Nicolas Kiesa plastret godt til for øjet – her på Mascha Vangs blog. ";Tirsdag, 3. december 2013
Sanne Salomonsens økonomi i ruiner;" Når Sanne Salomonsen fylder 58 år den sidste dag i året, er det ikke noget sjovt økonomisk tilbageblik hun kan tage på 2013. Selv om hun i årets løb fik solgt sin store villa i Gentofte samt solgte drastisk ud af tøj og møbler via internettet, så viser det netop offentliggjorte regnskab for Sanne Salomonsen LTD. ApS for 2012/2013, at rockmama'en stadig har en skrækkelig dårlig økonomi. Omsætningen er faldet med 677.000 kroner i forhold til forrige regnskabsperiode, skriver Ekstra Bladet.dk. Og da lønnen - som er til Sanne selv - er den samme, så er der altså en dundrende underskud på 796.000 kroner. Sidste regnskabsperiode havde et underskud på 341.000 kroner, og året før igen var der også underskud i Sannes ApS-selskab. Det betyder, at egenkapitalen i selskabet stort set er væk. Tilbage er kun 67.000 kroner mod 1,6 million kroner tilbage i 2007/2008. Det falder nogenlunde sammen med tidspunktet, hvor Sanne Salomonsen blev alvorlig syg - ramt af en blodprop i hjernen. Siden dengang har det været småt med indtægterne, selv om Sanne Salomonsen har udgivet både plade og turneret en lille smule. Men nu skal der ske noget, har Sanne Salomonsen åbenbart besluttet, formentlig kraftig inspireret af den dårlige privatøkonomi, og derfor har hun arrangeret en lang forårsturne med titlen ""Hjem"". Hen over flere måneder i foråret 2014 vil Sanne Salomonsen turnere rundt i hele landet og give mindre, intime koncerter, hvor hun i øjenhøjde med publikum vil synge en lang række af de sange, hun har været kendt for gemme mere end 40 år. ";Tirsdag, 3. december 2013
De unge mødre: Sådan gik det Natasja Brämer; Natasja har nemlig udvidet familie med yderligere tre børn foruden 6-årige Lukas. Datteren Matilde er nu 3 år, Markus er 2 år, og lille Lærke er bare ni måneder, men ifølge den glade mor, så er det også slut med flere børn. - Det er jo nogle fantastiske børn vi har, men vi vil også gerne stoppe, mens legen stadig er god, griner Natasja, der i dag kan kalde kæresten Daniel for sin mand. Romantisk bryllup - Ja, han var nede på knæ, og vi blev gift ”7-9-13”. Det var rigtig romantisk, fortæller Natasja, der er flyttet fra Hobro til en lille by nær Løkken i Nordjylland. Efter at Natasja og Daniel viste deres liv frem i programmet fik de flere negative kommentarer omkring sønnen Lukas. Ofte fremstod han ustyrlig og uopdragen, hvilket dengang gjorde den unge mor ked af det. Men i dag har Natasja fået en forklaring på sønnens til tider voldsomme opførsel. Min søn er syg - Vi fik udredt Lukas, og det viste sig, at han havde ADHD. Så det var faktisk en lettelse, da vi endelig fik en diagnose på ham. I dag får han medicin, men han har meget brug for strukturerede rammer og ro, forklarer Natasja, der stadig tre år efter, at hun medvirkede i De Unge Mødre, bliver genkendt på gaden. - Man troede nok, at man lige så stille ville forsvinde, men jeg kan se på Facebook, at der stadig er flere, der skriver om mig. Der var blandt andet en, der skrev, at hun havde set mig i Bilka. Jeg kunne ikke lade være med at grine, for ja, jeg skal selvfølgelig også handle ind, og så spændende er det vel heller ikke, forklarer Natasja, der er ved at færdiggøre HF på VUC. LÆS OGSÅ: Se også alle billederne og læs om Natascha Lineas reaktion, da hun endelig fik lille Lia hjem i lørdagsLæs også, hvordan Louise Brylle fra De unge mødre smed 38 kilo på udeoghjemme.dk ;Tirsdag, 3. december 2013
Bliv nabo til grevinde Alexandra;" Hvis man har lyst til at bo med udsigt til grevinde Alexandra, Martin Jørgensen og prinserne Nikolai og Felix, så er der nu mulighed for at købe filminstruktøren Christoffer Boes villalejlighed på Svanemøllevej 13, som netop er sat til salg, skriver seoghør.dk. Filminstruktør Christoffer Boe, der har været aktuel hele efteråret med filmsuccesen ""Spies & Glistrup"" har de seneste tre år boet i den 331 kvadratmeter store lejlighed i et af Københavns dyreste kvarterer - nabo til grevinden, som bor i nummer 15. Christoffer Boes lejlighed er reelt kun på 195 kvadratmeter, mens resten af pladsen - 137 kvadratmeter - er kælder. Christoffer Boe og hans kæreste, My, der er filmklipper, købe selv villalejligheden i 2010 for 6,5 million kroner, og de vil derfor tjene en million kroner på salget, hvis de får solgt lejligheden til prisen. Se filminstruktørens flotte boliger her, og se grevinde Alexandras hjem her ";Tirsdag, 3. december 2013
Jan Gintberg fylder 50 år;" Komikeren Jan Gintberg fylder i morgen 50 år, og fejrer utvivlsomt dagen sammen med sin hustru, jordemoder Nina Sepstrup, og deres tre fælles børn, Eline, August og Alvilde. Med DR1 programmet ""Gintberg på kanten"", som har kørt i flere sæsoner, fik Jan Gintberg fat i et nyt og bredere tv-publikum end han før havde haft i tale via sin stand-up karriere. Siden hen er også programserien ""Må vi komme med?"" sammen med Huxi Bach kommet til. Men egentlig begyndte Jan Gintbergs karriere et helt andet sted. Nemlig på Kalø Landbrugsskole, hvor han ville være landmand. Han tog også en bachelorgrad i jordbrugsøkonomi, og deltog i en række landbrugsrejser til Australien, New Zealand og USA. Men så var det Jan Gintberg vandt DM i Stand-Up i 1992, og så var det slut med landbrugsdrømmene. I 1996 fik han et folkeligt gennembrug i radio-satireprogrammet ""Tæskeholdet"", hvor hans taler til nationen var vidt berømte og berygtede. I årenes løb har Jan Gintberg også været vært i quizzer, TV-programmer og selvfølgelig haft en række one-man-shows. ";Mandag, 2. december 2013
Morten Messerschmidt i mobilfælde; Det kan være dyrt at tjekke sin mobiltelefon, mens man sidder bag rattet. Hele 1500 kroner har Dansk Folkepartis medlem af Europa-Parlamentet Morten Messerschmidt måttet sande. Søndag blev han standset af færdselspolitiet i det indre København, fordi han var blevet set bruge mobilen i sin egen bil. - Jeg havde været i Go' Morgen Danmark. Da jeg kørte hjem, ville jeg lige tjekke hvad klokken var på min mobiltelefon, fortæller Morten Messerschmidt til Ekstra Bladet. - Det skete ved det nye Industriens Hus på Rådhuspladsen. Der var der en politibetjent, der opdagede det, og kort efter blev jeg standset. Jeg forklarede betjenten, at jeg ikke havde talt i mobil, men det hjalp ikke. Jeg fik en bøde på 1500 kroner. Morten Messerschmidt fortæller også til Ekstra Bladet, at han aldrig før har fået en bøde for at tale i mobil i bilen. - Jeg har intet grimt at sige om politiet. Det er supergodt, at politiet er opmærksomme på, om folk taler i mobiltelefon, når de kører i bil, understreger Morten Messerschmidt. ;Mandag, 2. december 2013
Anders Matthesen snorker for højt;" Der er uro i soveværelset på Frederiksberg hos den populære komiker, Anders ""Anden"" Matthesen og hans nye kone, Cemille Rosenberg. Problemet er, at Anden snorker, og han snorker højt. Så når den 38 årige stand-up komiker går i seng, kan han se frem til en lang nat med puffen og skubben fra konen, der forsøger at stoppe snorkeriet. - Det er i hvert fald sådan noget, hvor hun giver mig et skub, indrømmer komikeren i et interview i Ekstra Bladet. - Jeg har overvejet, om jeg skal få gjort noget ved det, for jeg har fået at vide mange gange i mit liv, at det (snorkeriet, red.) nærmest er sådan, at pudset drysser ned fra loftet. Jeg ved ikke hvad der er galt, men nu vil jeg prøve at finde ud af det, siger Anders Matthesen til Ekstra Bladet.   ";Mandag, 2. december 2013
Lars Hjortshøj forstår ikke sine børn;" Fjernsynet har en central plads i Lars Hjortshøjs stue, ikke kun fordi han selv laver eget TV, men også fordi han og hustruen, Tina Bilsbo, ser meget TV. Men det gør hans to teenagebørn, Oscar og Emma, ikke, og det har Lars Hjortshøj det temmelig svært med, skriver seoghør.dk - Det er en mærkelig alder mine børn har. De ser jo faktisk slet ikke TV. De ser serier og sådan noget på nettet. Men de sidder jo ikke ligesom mig og ser TV en hel aften. Det har jeg altså utroligt svært ved at forstå, fortæller Lars Hjortshøj, der netop nu er aktuel i TV 2's nye julekalender ""Tvillingerne og julemanden"". Lars Hjortshøj ved godt, at unge mennesker ser TV på den facon, og at den måde kommer til at skabe mange udfordringer for hans egen branche. - Det er en kæmpeudfordring generelt at lave TV til det teenagesegment. De tilrettelægger selv deres TV-aftener. Så jeg skal ikke regne med at sidder her over julen og spise brunkager og se julekalender med børnene, fortæller Lars Hjortshøj til seoghør.dk - Mine børn har efterhånden vænnet sig til, at jeg spiller julemand. De fortalte mig forleden, at de egentlig ville have ønsket, at jeg var det, da de var helt små. Nu er de 13 og 16 år, så det er ikke noget de sådan følger med i længere. Men dengang ville de have syntes, at det var sejt at kunne sige, deres far var julemanden.   ";Mandag, 2. december 2013
Sonja Oppenhagen: Derfor forlod jeg Klaus Pagh; Rigtig mange danskere kender Sonja Oppenhagen fra roller som storesøster i Min søsters børn-filmene (1966-1971), og nogle år senere - i 1978 - var hun igen aktuel i det, der skulle vise sig at blive en af de helt store klassikere inden for dansk tv, nemlig tv-serien Matador, hvor Sonja Oppenhagen spiller Vicki Arnesen. Mange af Sonja Oppenhagens roller har været sød-pige-roller, og et af de første skridt ud af rollen som den søde pige – både på scenen og i privatlivet – tog hun, da hun som 28-årig valgte at bryde ud af sit første ægteskab. Jette Torp ville skilles, men blev det ikke. På søndag.dk fortæller hun, hvordan hun gik fra skilsmisse til lykkeligt ægteskab Måtte bryde med disciplin og pænhed I 1973 blev hun gift med skuespilleren Klaus Pagh, som hun har datteren Anne sammen med. Men som 28-årig kunne hun ikke se andre muligheder end at forlade ham. – Jeg blev simpelthen nødt til at bryde med al den pænhed og den holdthed og også den disciplin, som havde præget mit liv, siger hun til SØNDAG. Mette Blomsterberg om krise i ægteskabet: Det var to væmmelige år. Læs mere på søndag.dk Og bruddet var et opgør med alt det ordentlighed, der havde været i Sonja Oppenhagens liv siden hun i 1957 begyndte på Det Kongelige Teaters Balletskole. – På balletskolen var alting meget strengt og netop meget disciplineret. Derfra gik jeg nærmest direkte over og lavede film og kom på elevskolen. Og da jeg var færdiguddannet, kørte min karriere for alvor. Og så blev jeg gift, og det var et meget etableret ægtskab. Så da jeg brød ud af det, var jeg nødt til at blive teenager. En forsinket teenager, siger hun og tilføjer: – Husk på, jeg havde aldrig gået til skolefester eller gymnasiefester. Aldrig. Så der var et stort behov for at slippe normerne. Helle Hertz: Jeg gider ikke en ny mand lige nu. Læs hvorfor på søndag.dk Jeg var nødt til at tage springet Var det godt for dig? – Om det var godt for mig? Ja, det kan jeg love dig for. Det var meget, meget godt! Der kom den Sonja ud af det, der pludselig vågnede op og blev humanist og politisk og socialt engageret i tilværelsen og andre mennesker. Indtil da havde jeg mere eller mindre levet i den lukkede verden, som teaterverdenen kan være. Kunne hun ikke have fundet den samme Sonja, mens hun forblev i sit ægteskab? – Nej. Jeg var nødt til at tage springet. Jeg skulle noget andet. Og så blev mit liv noget andet. Jeg lærte at tage ansvar for mig selv og mit liv, siger hun til SØNDAG. ;Mandag, 2. december 2013
Tragisk bilulykke: 40-årig Fast and the Furious-stjerne død; I filmene, hvor Paul Walker spillede over for Vin Diesel, er det netop fart, tempo og dyre biler der er temaet. Lørdag gik det helt galt for Hollywoodstjernen, da han og en ven torpederede et vejrtræ med hans Porsche. Uheldet kostede både Paul Walker og vennen livet, da bilen umiddelbart efter ulykken brød i en voldsom brand, skriver eb.dk. Politiet i Los Angeles har indtil videre konkluderet, at de to kørte meget stærkt i bilen, og at vennen, der sad bag rattet, må have mistet kontrollen over køretøjet, der hamrede frontalt ind i et træ. Paul Walker blev 40 år og efterlader sig en 15-årig datter. ;Søndag, 1. december 2013
KOM INDENFOR: Se hvor fedt Medina boede; Ifølge boligportalen Boliga er penthouselejligheden på Halmtorvet, som de netop er flyttet fra, sat til salg for den nette sum af 6.250.000 kr., og prisen dækker over en lejlighed i særklasse. Med 148 kvadratmeter bolig i to plan og privat tagterrasse med udsigt over byens tage har det ikke været billigt at bebo lejligheden, som ifølge mægleren Moow2 desuden byder på egetræsplankegulve, luksuriøst badeværelse med vaskesøjle og soveværelse med hems. Det hele i ren “new yorker-stemning.” Med et standardforslag til en månedlig nettoydelse på ca. 30.000 kroner er boligen forbeholdt danskere med en ganske pæn lønningscheck. Medina og Christopher er flyttet til Stay Hotel på Islands Brygge og har dermed rykket teltpælene op for tredje gang på blot halvandet år. Parret har tidligere boet i rigmanden Christian Kjærs landejendom i Hørsholm, hvor den månedlige leje lå et pænt stykke over 30.000 kr. om måneden.  Se billeder af parrets tidligere luksuslejlighed her!  ;Søndag, 1. december 2013
Gitte Madsen lover en ny ”Vild med dans”-sæson;" Trods Allan-alarmer og en til tider hidsig debat for og imod Allan Simonsens deltagelse i ”Vild med dans”, er det en tilfreds Gitte Madsen, der gør boet op efter finalen i fredags. - Det har været den bedste sæson nogensinde. En heftig sæson, men absolut fantastisk, og jeg kan kun være stolt af, at det – igen – er lykkedes at lave en ”Vild med dans”-sæson, der har fået rigtig mange mennesker til at se TV 2 fredag aften, fortæller en glad underholdningschef til BILLED-BLADET. Og der er da heller ingen slinger i stemmeføringen, da chefen proklamerer: - Ja, du kan bande på, der kommer en sæson til næste efterår. SE OGSÅ:  Billed-kavalkade med Mie Skovs ""Vild med dans""-rejse  Faktisk er sæsonen 2014 en 10-års jubilæumssæson for programmet. I år var det 10. sæson, men kun niende år, da ”Vild med dans” havde både en forårs- og en efterårssæson det første år – 2005, hvor Mie Lyhne vandt sammen med Thomas Evers Poulsen. Om TV 2 vil gøre noget ekstra ud af jubilæumssæsonen næste år, har Gitte Madsen følgende svar på: - Det ved jeg ikke endnu. ";Søndag, 1. december 2013
Emilia Van Hauen: Jeg blev veninder med min mands ekskone; De fleste kvinder går med gru ind i et forhold, hvor manden har bagage i form af børn og ekskone. Men ikke den 47-årige sociolog Emilia Van Hauen. Da hun tilbage i 1990’erne fandt sammen med sin eksmand, valgt hun at gå åbent ind i forholdet til hans ekskone. - Jeg sørgede for at være tilbageholdende. Det var en væsentlig grund til, at vi senere har fået det godt sammen. Jeg forsøgt ikke at konkurrere med hende på nogen måder, siger Emilia Van Hauen til magasinet Fit Living. Emilia Van Hauen troede på kærligheden Hendes daværende mand havde en søn fra det tidligere ægteskab, og det var vigtigt for sociologen, at han ordnede samværet med sønnen på egen hånd sammen med ekskonen. Ind imellem kunne hun godt føle en snert af jalousi over deres måde at agere sammen på, men det valgte Emilia Van Hauen at ignorere. - Jeg blev indimellem usikker på det, vi havde sammen, men besluttede tidligt, at det ikke skulle styre mit forhold og valgte at have tillid til den kærlighed, jeg følte for ham, siger hun. Dialog løser konflikterne Men det var en samtale ved delesønnens fødselsdag nogle år senere, der ændrede alt for Emilia Van Hauen og hendes daværende mands ekskone, for pludselig følte de sig tættere på hinanden. I dag har de kendt hinanden i 16-17 år og ser stadig en masse til hinanden, selv om sociologen i mellemtiden er blevet skilt fra manden, det hele handlede om. - Jo mere, man taler sammen, jo færre konflikter og jo rarere for alle. Mere kompliceret er det ikke. Hverdagen bliver mindre konfliktfyldt, hvis man er lidt large. Det smitter, siger Emilia Van Hauen til magasinet Fit Living. Sociologen bor i dag alene i København med sine to børn og planlægger til næste sommer en tur til USA sammen med sin eksmands ekskone og hendes børn. LÆS OGSÅ:  Emilia Van Hauen forklarer, hvorfor du gerne må shoppe. Få svaret på IN.dk Læs Emilia Van Hauens bud på den nye nøgenhed på IN.dk  ;Søndag, 1. december 2013
Allan Simonsen: Det har været skønt og knaldhårdt; - Jeg er jo konkurrencemenneske, så jo, jeg ville gerne have stået i en finale, fortæller Allan Simonsen til BILLED-BLADET, efter hans ”Vild med dans”-eventyr er slut. Den fysisk kleine fodboldlegende fortæller det dog med et stort, varmt smil, der når helt op i øjnene. - Jeg er glad. Og stolt. Og taknemmelig over alt det, Sofie har lært mig og over at have fået en ny ven i hende. Hverken Allans dansepartner, Sofie Kruuse, eller fodboldlegenden selv havde forestillet sig at nå så langt, da de startede deres ”Vild med dans”-rejse. - Men vi er da rigtig stolte af vores tredjeplads, lyder det fra smukke Sofie Kruuse. Allan Simonsen har fået flere tilbud, men vil – med jysk besindighed – lige se det hele lidt an. - Nu skal jeg julehygge med min familie, lyder Allan Simonsens nærmeste fremtidsplan. Senere er planen en tur til Barcelona, hvor Sofie er inviteret med. Allans datter Kira på 10, der har fulgt engageret med i fars danseeventyr, var ikke i studiet på finaleaftenen. - Nej, jeg kunne kun få to biletter, og dem fik min ældste datter Camilla og mit barnebarn Hannah. Men Kira fulgte med på TV. ;Søndag, 1. december 2013
VIDEO: Mie og Mads - Vemodigt at det er slut;" Det var et meget lykkeligt ”Vild med dans”-vinderpar, som BILLED-BLADET mødte i City 2 i Taastrup lørdag. Mie Skov og Mads Vad har stadig svært ved at fatte, at sejren er i hus, men glade er de. Og lidt trætte efter finalen og den efterfølgende nattefest. - Vi er gået igennem 12 fantastiske fredage og er mega lykkelige for at have vundet titlen, fortæller Mads, mens Mie synes det er lidt vemodigt, at ”Vild med dans” nu er forbi. SE OGSÅ:  Billedkavalkade med Mie Skovs fantastiske ""Vild med dans""-rejse  Men heldigvis har danseparret fået en stor julegave med sig: Venskabet med hinanden. Se videoen med det søde vinderpar her.  ";Lørdag, 30. november 2013
Gensyn med dansevennerne i City 2; 900 tilskuere klappede takstfast, da ”Vild med dans”-dommeren Jens Werner som konferencier kunne præsentere vinderne Mie Skov og Mads Vad på dansegulvet i City 2 i Taastrup i dag. Her kunne parret endnu en gang vise deres quickstep og energiske freestyle. Eftermiddagen bød også på et gensyn med Mette Blomsterberg og Michael Olesen, Allan Simonsen og Sofie Kruse samt Mads Laudrup og Claudia Rex. Alle fire par dansede to danse hver, og alle gav den gas. Det krævede sit af danserne. Claudia døjer stadig med smerter fra sin ankelskade, men klarede skærene. Michael Olesen var så energisk på dansegulvet, at han stødte sit knæ og måtte have en ispose på. Men alligevel var humøret højt hos alle, og publikum var vilde med at opleve danserne igen. Køen til at få en autograf var lang, men danserne tog sig god tid til at gøre eftermiddagen uforglemmelig.    Foto: Krestine HavemannMichael Olesen kom til skade med sin knæ under dansen med Mette Blomsterberg og måtte have ispose på. Han skulle senere på dagen undervise, men tog udfordringen med sindsro. ;Lørdag, 30. november 2013
Super skuffet Karina Frimodt; Hvis Uffe Holm var det mindste skuffet over ikke at vinde finalen i ”Vild med dans” 2013, så viste han det ikke. - Karina er tidligere kun nået halvvejs, og jeg havde fra starten lovet hende, at vi skulle nå længere. Nu er vi i finalen, og nu SKAL vi vinde, lød det fra Uffe Holm, da han var ude bagved hos Claus Elming. Men efter showet synes Uffe Holm ikke det var vigtigt at vinde. - Jeg har det godt. Jeg er ikke skuffet.  Jeg er glad og stolt. Jeg meldte mig ikke til det her for at vinde. Jeg har lært at danse, og jeg kom i finalen. Det er vigtigt at forstå, det her er TV. Filippinerne er på røven, der er folk, der sulter, lød Uffe Holms reaktion på finale-nederlaget. Bag Uffe Holm, stod en smilende, men meget stille Karina Frimodt på det konfetti-glatte dansegulv. -Jeg er meget stolt og glad over, vi nåede helt til finalen, men jo, selvfølgelig er jeg skuffet. Når man er så tæt på, vil man jo rigtig gerne vinde, så lige nu er jeg meget skuffet. Men jeg er også taknemmelig for alle de mange stemmer, vi har fået og alle dem, der har støttet os. Tak for det!, lød det fra altid søde og imødekommende Karina Frimodt, der kan trøste sig med, at hun – i modsætning til Uffe Holm – har vinderchancen igen næste år. ;Lørdag, 30. november 2013
Uffe Holm vil ikke danse i storcentre; De mange fans, der stemte Uffe Holm og Karina Frimodt videre til finalen i ”Vild med dans” får ikke mulighed for at se deres favoritpar danse i et storcenter. Hverken dagen derpå eller senere. Der er elles tradition for, at minimum de tre par, der når semifinalen optræder dagen derpå i et storcenter. En tradition Allan Simonsen følger, eftersom han og Sofie Kruuse blev nummer tre. Fredag fortalte Karina Frimodt til billedbladet.dk, at hun og Uffe Holm mærkeligt nok slet ikke var inviteret til at danse i nogle centre på trods af, at de var i finalen. Efter showet i går aftes, hvor Uffe og Karina, tabte finalen til Mie Skov og Mads Vad, spurgte BILLED-BLADET Uffe Holm. Hvordan kan det være, I ikke skal danse i nogle storcentre? Er det fordi, I ikke er inviterede? -Nej, men jeg har ikke behov for at danse i et storcenter. Jeg har optrådt i de storcentre, jeg skal optræde i. Men hvad med alle de fans, der gerne vil se jer danse? -Tja så kunne de have givet os flere stemmer, lød det fra Uffe Holm, der tilføjede: -Nej, jeg har danset det, jeg skal danse. ”Vild med dans” slutter her for mig – og det er fint nok. Føler du dig for fin til at danse i et storcenter? -Nej, men jeg gik ikke ind i ”Vild med dans” for at danse i et storcenter. Det her er finaleaftenen, den er slut, og nu skal jeg noget andet. Aller først skal jeg hjem og sælge nogle juletræer – det er ligesom det, der er sæson for nu. Lørdag danser fire ”Vild med dans-par” i City2 i Tåstrup. Det er:  Mette Blomster og Michael Olesen Allan Simonsen og Sofie Kruse Mie Skov og Mads Vad Mads Laudrup og Claudia Rex  ;Lørdag, 30. november 2013
VIDEO: Glæde i Vild med dans efter kameraet slukkede; Mie Skov og Mads Vad var jublende lykkelige for at vinde ”Vild med dans”. – Vi er mega, mega, mega glade, lød det enstemmigt fra parret efter sejren.  Efter showet havde Mie Skov og Mads Vad travlt med at give interviews til pressen, og glæden over resultatet af de mange timers slid i træningslokalet var stor for bordtennisspilleren og hendes dansepartner.  - Vi sidder inde i studiet, som folk er ved at forlade, og vi kan ikke forstå, at vi har vundet ”Vild med dans” 2013, sagde Mads til BILLED-BLADET. - Vi har stået og kigget på trofæet hele dagen, og nu har vi det i hænderne. Det er så vildt!, tilføjede Mie. Også danseshowets arbejdssomme værtspar, Claus Elming og Sarah Grünewald, var tydeligt smittet af den glade stemning i studiet, efter kameraerne var slukket ned. Med Mie Skov og Mads Vad som vindere, kunne Sarah og Claus efter 12 fredage sætte punktum for ”Vild med dans” efter en nervepirrende finale. - Der var kamp på dansegulvet derude. Mie og Mads blev kåret som mestre, men det holdt hårdt, fordi det var altså en knald hamrende god finale imod Uffe og Karina. De fik jo præcis de samme karakterer fra dommerne, så det var op til seerne at vurdere, hvem der skulle vinde ”Vild med dans” i år, siger Claus til BILLED-BLADET. Se vores video med det glade værtspars hilsen til BILLED-BLADETs læsere, og selvfølgelig også et overlykkeligt vinderpar.  ;Lørdag, 30. november 2013
Mie Skov aner ikke, hvad kæresten har lavet;" Mens hun jublende lykkeligt krammede det trofæ, der for altid er beviset på, at hun er vinder af ”Vild med dans” 2013, glædede Mie Skov sig også til at få sit normale liv tilbage. -Jeg glæder mig til at komme hjem og snakke med min kæreste. Jeg aner ikke, hvad han har lavet de seneste fire måneder, fortalte Mie Skov med et kæmpe smil midt i konfetti og vinderrus på ”Vild med dans”-gulvet fredag aften. Sammen med dansepartneren Mads Vad har Mie Skov trænet og trænet – og især de seneste uger har været intense. Og i går aftes kulminerede det hele på smukkeste vis med den sejr, som parret så brændende havde ønsket sig. SE OGSÅ:  Billed-kavalkade med Mie Skovs fantastiske ""Vild med dans""-rejse  Mads Vad har vundet én gang tidligere – nemlig i 2010 sammen med Cecilie Hother. Hvilket på ingen måde lagde en dæmper på hans glæde over den nye sejr. Glad var også Mie Skovs kæreste, Carsten Mogensen, der trofast har støttet sin udkårne. Carsten Mogensen – eller ”Nuller”, som er kælenavnet – er badmintonspiller med speciale i double og Matias Boe som fast makker. Parret var i 2011 nummer 1 på verdensranglisten. -Jeg har selv et stort konkurrence-gen, og ved hvor meget Mie går op i at vinde, så jeg har haft fuld forståelse for, at hun har brugt så meget tid på det her. Og det har været en helt fantastisk oplevelse for hende, lød det fra Carsten Mogensen, der tilføjede: -Jeg har også lært Mads at kende, og han er en super sød fyr. Nu er trofæet i hus, og når der lige er gået et par dage med at danse i storcentre for de mange fans, så melder hverdagen sig. -Ja, det blivre helt hyggeligt at prøve at sætte en vask over, lød det fra Mie Skov. I dag klokken 15 kan du se både Mie Skov og Mads Vad, Mette Blomsterberg og Michael Olesen, Mads Laudrup og Claudia Rex samt Allan Simonsen og Sofie Kruuse danse i City 2 i Høje Taastrup klokken 15. ";Lørdag, 30. november 2013
Sarah Grünewald: Misundelig på andre piger; ”Vild med dans”-værten Sarah Grünewald har i mange år haft en succesfuld karriere som model. Men med sine 170 centimeter er hun faktisk for lav til modelbranchen og har tit misundt sine modelkolleger for deres højde. Hver fredag aften de sidste mange uger har 29-årige Sarah Grünewald indtaget TV-stuerne rundt omkring i Danmark som den charmerende værtinde i ”Vild med dans”. Hun er velsignet med et usædvanlig kønt ydre og har da også arbejdet som professionel model i mange år, før hun fik sit gennembrud på TV. Men med sine 170 centimeter er hun faktisk for lav til modelbranchen, fortæller hun i det nyeste nummer af træningsmagasinet Move. For normalt kræver en adgangsbillet til en succesfuld modelkarriere 7-10 centimeter mere. - Der er aldrig nogen, der har sagt noget til det. Jeg er aldrig kommet ud til et job, hvor de har sagt: Du er for lille. Nu skal du gå. Jeg har altid misundt de andre piger, at de kunne gå rundt i deres flade støvletter. Jeg rendte rundt i høje hæle. I 11 år troede jeg, at jeg snød nogen ved at komme stavrende i stiletter. Mine fødder var sure på mig, siger Sarah Grünewald. Undertøj er fedt Som 17-årig blev hun sendt til Paris, og tre uger efter blev hun model i en læbestiftsreklame for Christian Dior. Siden kom flere skønhedskampagner, undertøjsreklamer og forsider på dameblade. Det betyder også, at Sarah Grünewald gennem sin karriere har fået sit ydre vurderet og bedømt. Men ikke så meget som mange andre piger. - Jeg har set mange piger, der er stoppet, fordi de hele tiden blev målt og vejet. Jeg blev også målt og vejet, da jeg startede i Paris. Men efter det er jeg aldrig blevet målt igen. Det er også, fordi jeg ikke har gået catwalks. Det var jeg for lille til, siger modellen og TV-værten. Trods de manglende centimeter har Sarah Grünewalds krop indbragt hende flere undertøjskampagner. Og det generer hende ikke det mindste at se sig selv i trusser og bh. - At se sig selv i en undertøjskampagne er det samme som at se sig selv på forsiden af et blad. Det er fedt! siger Sarah Grünewald. - I starten køber man alle de blade, man er med i. Men det holder man ligesom op med på et tidspunkt. Jeg lægger ikke rigtig så meget mærke til det mere. Man kan faktisk også godt blive en lille smule træt af at se på sig selv, siger Sarah Grünewald til Move. LÆS OGSÅ:  Jetsetteren Sarah Zobel arbejdede også som model, da hun var ung. Det gjorde hende kropsfikseret, fortæller hun på femina.dk Skuespilleren Sonja Richter er ikke særlig optaget af sit udseende. Faktisk kan hun godt lide at være grim. Læs hvorfor på femina.dk  ;Lørdag, 30. november 2013
Allan Simonsen danser igen; Han vinder ikke ”Vild med Dans”, men Allan Simonsen kan ikke holdes fra dansegulvet. Lørdag har fodboldlegenden og partneren Sofie Kruuse sagt ja til at stille op til dans i City2 i Taastrup. -Det sker efter mange overvejelser, indrømmer Allan Simonsen, som ellers for nylig udtalte, at en karriere som storcenter-danser var højst usandsynlig.  - Jeg havde sagt nej i første omgang. Men der er tradition for, at de tre sidste par i 'Vild med dans' danser i City2, så jeg endte med at sige ja. Det bliver sikkert meget sjovt, siger Allan Simonsen til bt.dk.  På søndag er Allan og Sofie Kruuse også i Storcenter Nord i Aarhus. Dog ikke for at danse, men for at deltage i et julearrangement og for at skrive autografer. De to arrangementer er foreløbig de eneste, Allan Simonsen har takket ja til. - Jeg har fået så mange tilbud og er i fuld gang med at kigge på det hele. Men den kommende tid prioriterer jeg at hygge mig med min familie og holde nogle møder undervejs. Jeg regner med at beslutte mig for, hvad der fremover skal ske engang i januar, siger han. Hos City2 glæder eventkoordinator Lisbeth Wilstrup sig over at Allan Simonsen kommer til centret, og forventer, at arrangementet bliver et stort tilløbsstykke. - Vi kalder ekstra sikkerhedsvagter ind. Arrangementet kommer til at koste os cirka 250.000-300.000, og det er ikke kun løn til danserne, det er også udgifter til markedsføring, sikkerhed osv., siger hun. Ud over Allan Simonsen og Sofie Kruuse stiller også Mie Skov og Mads Vad, Mads Laudrup og Claudia Rex samt Mette Blomsterberg og Michael Olesen op i City2 lørdag eftermiddag klokken 15.   ;Lørdag, 30. november 2013
Mie Skov: En fantastisk rejse i billeder; Da Mie Skov gjorde sin entre i det populære danseshow var det en bly viol der satte sine flotte lange stænger på ”Vild med dans”. Hvem, i den bredere del af befolkningen, havde overhovedet hørt om Mie Skov – den lidt drengede bordtennis-pige, der pludselig stod der midt på det bonede dansegulv og skulle bevise over for danskerne, at hun havde noget at byde på og en berettigelse i programmet. Mie Skov beviste fra sin første entre på dansegulvet, at hun med sin dansepartner Mads Vad, i den grad havde en berettigelse i ”Vild med dans”. Og fredag aften slog hun netop dette fast, ved at vinde ”vild med dans 2013”. Mie Skov har givet os et hav af enestående øjeblikke med fantastisk dans og ikke mindst uforglemmelige og smukke kjoler. BILLED-BLADET har sammen med Mie Skov og Mads Vad været på en eventyrlig ”Vild med dans”-rejse, og den vil vi gerne dele med jer med denne flotte billede-kavalkade. Se den store billede-kavalkade med danseparret øverst på artiklen. ;Lørdag, 30. november 2013
De unge mødre: Natascha Linea mor på fuld tid; Nu skal familien fra ”De Unge Mødre” stå på egne ben. Næsten. 10 timer om ugen vil de få støtte fra to personer fra kommunen. Lørdag klokken 16 bliver lille Lia båret ud fra sin plejefamilies hus og sat ind i en bil. Den vil køre hende til en lejlighed i Odense, hvor hun aldrig har været før. Det er hendes nye hjem. Det er her, hun skal vokse op. Og her hun første gang skal leve med sin mor og far. Alt er gjort klar Natascha Linea og kæresten Bent fra De Unge Mødre har gjort alt klart til deres knap fire måneder gamle datter. Babytøj, bleer og legetøj er lagt frem på børneværelset, og barnesengen har fået en fin gang lyserød maling. - Jeg er nok lidt sippet. Det hele skal bare være i tip-top orden, når hun kommer, siger den unge mor, som har kæmpet for at få sin datter hjem, lige siden hun blev tvangsfjernet fire dage efter fødslen. Forstår det næsten ikke At hun lige om lidt får hende hjem er helt uvirkeligt. - Det er næsten ikke gået op for mig. Da jeg mistede hende, tænkte jeg, at jeg aldrig ville få hende tilbage. Jeg havde jo hørt, hvordan det var gået andre. Det er næsten ikke til at tro, at vi vandt sagen. Jeg glæder mig så meget til bare at være alene med hende. Det har vi jo ikke prøvet før, for der var også opsyn på sygehuset, siger Natascha Linea, som netop har fået af vide, at der fast vil komme to personer fra kommunen i hjemmet ti timer om ugen. Den afgørelse har hun det fint med. Mor og datter skulle lære hinanden at kende - Jeg er positivt overrasket, for det kunne være meget værre, siger Natascha Linea, som i den sidste måned har tilbragt rigtig meget tid med sin datter hos plejefamilien. I starten kunne hun godt mærke, at den lille pige ikke var vant til at være ret meget sammen med sin mor. - De første 14 dage var hun forvirret over, at vi var der så meget, og hun var ikke så knyttet til os. Men så begyndte hun at kende os, og nu bliver vi mødt med et kæmpe smil. Vi har også sovet hos hende en nat. Hun vågnede to gange, og så stod vi op og gav hende mad og skiftede en ble. Klar til at skifte ble om natten Fra lørdag vil Natascha Linea tilbringe hver eneste nat med sin datter, og hun er klar til at stå op og dække lille Lias behov. - Jeg er ikke nervøs for det, for jeg ved, at jeg kan klare det. Bent er også meget med ind over, og går meget op i det. LÆS OGSÅ: Læs hele historien om, da Natascha Linea endelig fik sin datter hjem på udeoghjemme.dkLæs hvorfor kommunen vurderede at Natascha Linea skulle have tvangsfjernet Lia på udeoghjemme.dk ;Lørdag, 30. november 2013
Jublende Mads Vad: Jeg er fuldstændig vild med Mie; Bordtennisspilleren Mie Skov vandt mere end et dansetrofæ, da hun og partneren Mads Vad blev udråbt til vindere af Vild med dans 2013 efter en spændende finale mod Uffe Holm og Karina Frimodt. Hun vandt også dansepartnerens beundring. - Altså, jeg er jo sådan en, der altid går efter at vinde. Det har været en rigtig lang vej hertil, og nu står jeg med trofæet og en ny aller-allerbedste ven. Kan det blive bedre, spurgte Mie Skov efter sejren. Mads Vad var endnu mere direkte i sin ros til dansepartneren: - Det er fuldstændig fantastisk. Jeg er fuldstændig vild med Mie, jublede han, da Claus Elming og Sarah Grünewald spurgte til sejren. Mads Vad vandt også Vild med dans i 2010, hvor han dansede med Cecilie Hother.  Fortæl os hvad du mener. Er Mads Vad og Mie Skov det rige vinderpar - deltag i debatten på vores Facebookside - klik her!  ;Fredag, 29. november 2013
Mie Skov og Mads Vad vandt Vild med dans ;" En meget uforudsigelig sæson af Vild med dans sluttede med en finale mellem den fokuserede sportspige Mie Skov og den glade drengerøv Uffe Holm. De færreste havde forudset at sidstnævnte ville danse sig så langt i konkurrencen. Uffe Holm trodsede alle odds og kæmpede sig forbi store favoritter som Allan Simonsen og Mette Blomsterberg, men i finalen mødte han sin overkvinde i Mie Skov. De to finaledeltagere var lige gode i første af tre danse. Sammen med deres dansepartnere Mads Vad og Karina Frimodt skulle Mie og Uffe vise, at de havde forbedret deres dårligste standarddans. Derefter klarede Mie Skov sig bedre end Uffe Holm i den nye opfindelse ""Stjernen i centrum"", hvor de to nydansere skulle danse uden deres partnere men med fire professionelle opvisningsdansere. Til sidst udlignede Uffe Holm og Karina Frimodt modstandernes spinkle føring med en freestyledans med James Bond-tema, mens Mie Skov og Mads Vad holdt sig til en lidt mere traditionel optræden, og dermed stod alting helt lige - også på dommerstemmer - inden seerne fik de afgørende ord. De afgørende ord var altså: Mie Skov og Mads Vad...  Fortæl os hvad du mener. Er Mads Vad og Mie Skov det rige vinderpar - deltag i debatten på vores Facebookside - klik her!  ";Fredag, 29. november 2013
Rolf Sørensen sætter prisen på boligen ned; Der er gået tyve måneder, siden den tidligere cykelrytter Rolf Sørensen satte sit og familiens flotte bolig nord for København til salg. I erkendelse af at han og fru Susanne endnu ikke har fået solgt den store og smagfuldt indrettede villa, har de nu besluttet at slå to millioner kroner af prisen. Det skriver Boliga.dk Huset var oprindeligt sat til salg for 14,9 millioner, men kan altså nu erhverves for 12,9 millioner kroner. 662 m2 Der er tale om en smukt beliggende bolig i landlige omgivelser på Sandbjergvej i Vedbæk. Luksusboligen er på 662 kvadratmeter fordelt på to længer og et anneks, og så ligger den på en grund, der er næsten 2000 kvadratmeter stor. Det er ejendomsmægleren, Jan Fog, der forsøger at sælge boligen, som på boliga.dk er set af over 42.000 mennesker. Men foreløbigt har ingen altså vovet at slå til. Se Rolf Sørensens bolig her   ;Fredag, 29. november 2013
Erkan Özden tilbage på TV-Avisen; Erkan Özden drog til USA i sommeren 2011 og forlod dermed den profilerede stilling som vært på  TV-Avisen. 1. februar er han tilbage som én af de faste værter, skriver DR i en pressemeddelse. - Erkan Özden er en lysende dygtig journalist, som har enorm erfaring som korrespondent, reporter og studievært. Vi ønsker at sætte Danmarks bedste og mest troværdige hold af nyhedsværter, og Erkan vil danne et stærkt team sammen med Tine Gøtzsche og Klaus Bundgård Povlsen, siger Naja Nielsen, der er tv-chef i DR Nyheder. Vil give stabil hverdag 35-årige Erkan Özden indledte karrieren i DR som journalistpraktikant på netop TV-Avisen i 2003 og har været USA-korrespondent i to et halvt år. - Jobbet som korrespondent har ført mig ind i alle kroger og kanter af USA, hvor jeg har mødt alle slags mennesker. Det har været et kæmpe privilegium og givet mig det, vi i branchen kalder for kilometer i benene. Det er blevet til tusindvis. Nu glæder jeg mig til at komme hjem til holdet på TV-Avisen igen, hjem til mine dygtige kolleger og til at få en mere stabil hverdag, hvor jeg kan være sammen med min kone og mine to børn igen, siger Erkan Özden. Özden afløser Charlotte Beder, der er gået til TV 2 News. Oliver Routhe Skov overtager Erkan Özdens post som korrespondent i Washington for DR.   ;Fredag, 29. november 2013
Uffe og Karina er ikke inviteret med til dansefest efter finalen;" Hvis Uffe Holm og Karina Frimodt vinder Vild med dans-finalen fredag aften, kommer flere indkøbscentre til at afvikle deres ""Vild med dans""-arrangementer uden vinderparret af 10. sæson. Det ene af de to finalepar, Uffe Holm og Karina Frimodt, er nemlig ikke inviteret til at danse i nogle af centrene. Undrer sig -Nej, vi er ikke blevet spurgt, og det er meget mærkeligt. Jeg aner ikke hvorfor, men jeg ved bare, at der ikke er nogen centre, der har inviteret os, fortæller en forbavset Karina Frimodt til BILLED-BLADET. Allerede dagen derpå, lørdag 30. november, er der stor ""Vild med dans""-fest i City2 i Høje Taastrup. Her optræder hele fire af sæsonens par: Allan Simonsen og Sofie Kruuse, Mie Skov og Mads Vad, Mads Laudrup og Clauida Rex, samt Mette Blomsterberg og Michael Olesen.   ";Fredag, 29. november 2013
Ingen salg i X Factor-Ida;" Den vestjyske teenager Ida vandt X Factor, mens hele 2,1 million danskere så med. Men hun kan ikke helt leve op til sin egen succes på salgslisterne. ""Sieze The Day"", som hendes album hedder, har indtil videre kun solgt 385 eksemplarer og ligger nu på albumlistens 20. plads skriver Ekstra Bladet. Ida skiller sig dermed ikke nævneværdigt ud fra underholdningsprogrammets andre triumfatorer, der heller ikke rigtig har høstet de store triumfer på salgslisterne. Ingen truer Seebach På hitlisten kan ingen true Rasmus Seebach, der ligger nummer et, efterfulgt af Robbie Williams og Shu-bi-dua. Måske på grund af Michael Bundesens offentlige optræden på tv er der skabt fornyet interesse omkring den gamle gruppe. I al fald ligger bandets ”Shu-bi-læum”s album nu på en tredjeplads.   ";Fredag, 29. november 2013
Mads Vad: Mie er min sjæleven; Selvom danseren Mads Vad og bordtennisspilleren Mie Skov kun har kendt hinanden i tre måneder, er de blevet så glade for hinanden, at de har udviklet et helt specielt forhold. Finalisterne i årets Vild med dans swinger simpelthen privat: - Jeg tror godt, seerne kan mærke, at Mie og jeg har fundet en sjæleven i hinanden. Vi er blevet super tæt knyttet, og det er sjældent, at det sker, at man finder sådan en. Det tror jeg, skinner igennem på skærmen, siger Mads Vad til Ekstra Bladet. Ikke romantisk forhold At der skulle være romantik i luften afviser danseren dog: - Mie har jo en kæreste i forvejen, så derfor ville det jo være noget rigtig rod. Men jeg er blevet så gode venner med Nuller (som Mies kæreste Carsten Mogensen kaldes) at jeg godt kan tage en snak med ham om, at vi kan lave en deleordning. Sådan en 7/7-ordning ligesom man laver med skilsmissebørn, den ville passe mig fint. Jeg tror ikke, han ville afvise det, siger Mads Vad. Forbedret udgave af Mie For Mie Skov har mødet med Mads også givet meget. - Jeg føler, at jeg er blevet en meget mere åben og glad pige. Jeg har fundet ud af, at jeg kan udtrykke mig via bevægelser, og det har jeg ikke prøvet før, for jeg har aldrig taget et dansetrin, før jeg kom her. Jeg er god verbalt, men jeg har aldrig brugt min krop på den måde, selvom jeg har dyrket en masse sport, siger hun og tilføjer:  - Jeg er en forbedret udgave af mig selv, for jeg er blevet meget mere bevidst om mine stærke og svage sider. ;Fredag, 29. november 2013
Lotte Friis: Svært at finde en kæreste;" Den 25-årige svømmestjerne Lotte Friis er stolt af sine mange medaljer, men til BT fortæller hun, at medaljen altså også har en bagside, og at hun måske på grund af sin succes har haft svært ved at finde en kæreste. - Jeg har hørt fra mine veninder, at det kan være lidt skræmmende at gå hen til en kendt kvinde og begynde at lægge an på hende. Jeg tror selv, at der er mange fyre, der ikke vil være til grin og have deres ego såret, siger Lotte Friis om sin mangel på en kæreste. Kærester, fester og byliv har ikke været noget Lotte Friis har dyrket meget, skriver hun i sin ny bog, ’Figtheren’, der handler om hendes liv indtil nu. Gået glip af meget Bogen handler om pigen fra Blovstrød i Nordsjælland, der har kæmpet en ihærdig kamp for igen og igen at stå på sejrsskamlen. Mens hendes jævnaldrende havde travlt med at udforske kærligheden, havde Lotte Friis selv travlt med at blive en endnu bedre svømmer.   I dag har hun opnået at vinde næsten alt inden for sin sport, men hun erkender blankt, at hun på grund af sin sport er gået glip af meget. - Det ville da have været meget nemmere at finde en fyr, hvis jeg havde haft tid til at gå i byen og møde nye mennesker. Men jeg har bildt mig selv ind, at jeg altid kan få en kæreste, siger hun. Hyggede med cykelrytter I bogen kommer Lotte Friis også ind på en af de konsekvenser det har, NÅR hun har hygget sig offentligt med en mand. Til DR-gallashowet ""Sport 2009"" i Herning hyggede hun og cykelrytterens Andy Schlecks sig ved den efterfølgende fest. En episode, som slap ud, og blev omtalt flere steder. Lotte Friis erkendte også den lille flirt dengang, men har aldrig fortalt om, hvilke følelser oplevelsen af at være i mediernes søgelys på den historie gjorde ved hende. Et kys blev blæst op  - Jeg blev skuffet og rigtig ked af det, da historien om cykelrytteren Andy Schleck og mig slap ud. - Det eneste, der skete, var, at vi kyssede hinanden under festen efter showet, og pludselig var det klistret op over det hele. Jeg tænkte jo, at det ikke var anderledes end, at en eller anden ukendt Gitte Hansen kysser en lige så ukendt Ole Pedersen, men fordi det var Lotte Friis og Andy Schleck, blev det vildt interessant, siger Lotte Friis til BT. Til december begynder EM i Herning, hvor Lotte Friis naturligvis er med til at kæmpe for endnu mere dansk svømmeguld. ";Torsdag, 28. november 2013
Elton John revser reality-stjerner; Sangstjernen Elton John er faret i flint over tidens mange reality-tv-stjerner. - Med reality-tv får man de her mareridts-mennesker, som vinder frem overalt, uden at de har fået en ordentlig opdragelse, siger den 66-årige sanger. - Det eneste de vil er at være kendte, uanset hvilke konsekvenser det har. Og de vil gøre alt for det, siger han og langer specielt ud efter Lindsey Lohan. - Hun drak så meget, at hun gik i spåner, og hendes forældre opførte sig som i et mareridt. Men hun er et offer for reality-bølgen og vil være kendt uanset konsekvensen, siger han. Udgav plade om at være kendt Eltons udfald mod reality-stjerner ligger i forlængelse af det album han udsendte i sommer med titlen Diving Board. Et gennemgående tema på albummet er netop at være kendt - noget mange mennesker ønsker de selv var - uden at have en anelse om, hvilke konsekvenser det kan have. Når det dukker op igen, er det, fordi Elton John skal på turné til Europa og har givet et interview om emnet til Female First, som gengives i den svenske avis Expressen.     ;Torsdag, 28. november 2013
Ny kæmpesucces for Nikolaj Lie Kaas;" Nikolaj Lie Kaas' mutte kriminalkommissær er gået direkte i hjerterne på danske biografgængere. Den første Afdeling Q-film, ""Kvinden i buret"", hvor Kaas har hovedrollen, har nu opnået en flot ny milepæl og er blandt blot fire danske spillefilm i det nye årtusinde, som har rundet 700.000 solgte billetter, oplyser Nordisk Film. Siden biografpremieren 3. oktober er danskerne væltet i biografen, og Zentropa-filmen har nu passeret 700.000 solgte billetter. Mest sete film i år Det gør både ”Kvinden i buret” til den mest sete biograffilm i år og én af blot fire danske spillefilm, der har opnået samme milepæl i det nye årtusinde - de tre andre er ""Italiensk for begyndere"", der solgte 828.000 billetter i 2000, ""Klovn the Movie"", der solgte 855.000 billetter i 2010 samt ""Hvidsten Gruppen"", der sidste år i 2012 rundede 764.000 billetter. Hvis man kigger endnu længere tilbage, er Kvinden i buret blandt kun otte danske biograffilm i de sidste 30 år, der har solgt over 700.000 billetter.  ";Torsdag, 28. november 2013
Trine Pallesen arbejder på ny film; Sidste år kunne 44-årige Trine Pallesen opleves som spindoktor i TV-serien ”Forbrydelsen III”, og nu har hun kastet sig ud i et større filmprojekt. Det fortalte skuespilleren, da hun onsdag aften dukkede op til premieren på den satiriske teaterforestilling ”Har du set min nissehue mor?” på Frederiksbergscenen.   - Jeg laver en film sammen med nogle venner om menneskehandel. Det er på eget initiativ, og den er ikke finansieret. Men det er en spillefilm, og i dag kan man lave meget med få penge, sagde Trine Pallesen til BILLED-BLADET og tilføjede: - Jeg ved ikke, hvornår den er færdig, men vi er i gang med at indspille den nu. Biografgængere har de seneste par måneder kunnet se Trine Pallesen på det hvide lærred i rollen som Mogens Glistrups hustru, Lene, i ”Spies og Glistrup”. ;Torsdag, 28. november 2013
Chefen forlader Det Kongelige Teater; Erik Jacobsen fratræder sin stilling på Det Kongelige Teater med udgangen af 2013. Det er aftalt mellem teatrets bestyrelse og teaterchefen, meddeler Det Kongelige Teater i en pressemeddelelse. Som teaterchef har Erik Jacobsen genoprettet økonomien og tiltrukket sponsorer. Derfor har Det Kongelige Teater i dag en solid udgangsposition for de næste udviklingstrin. Kunstnerisk orienteret chef Bestyrelsen har dog vurderet, at der er behov for et ledelsesmæssigt generationsskifte. Det Kongelige Teater skal have en kunstnerisk orienteret teaterchef, der kan positionere teatret, så det med sine mange kunstarter kan være med til at præge fremtidens kulturlandskab. Den nye leder skal kunne forløse alle talenter fra Opera, Ballet, Skuespil og Musik til værksteder og teknik og være det samlende punkt for hele teatrets potentiale. - Det blev min opgave at få tingene til at hænge sammen i svære tider. Vi fik arbejdet os ud af krisen, og teatret kan se lyst på fremtiden. Efter 6 år som teaterchef på Danmarks mest spændende arbejdsplads må jeg nu overlade roret til en anden. Jeg ønsker det bedste for teatret og de mange dygtige mennesker, der er med til at skabe det hver dag, siger  Erik Jacobsen, der har sidste arbejdsdag på fredag 29. november 2013. Salg- og planlægningsdirektør Henrik Sten Petersen vil være daglig leder, indtil en ny teaterchef er udpeget.   ;Torsdag, 28. november 2013
Riskær tilbage i retten; Den årelange sag om retten til store millionbeløb i forbindelse med salget af Cybercity til Telenor i 2005 skal nu op i Højesteret. Klaus Riskær Pedersen har besluttet at anke sagen, som han tabte i Sø- og Handelsretten for knap to måneder siden. Riskær har rejst et erstatningskrav på ca. 50 mio. kroner inklusiv renter, skriver Berlingske. Erstatningskravet skyldes, at Riskær og familiefondens aktieoptioner ved et videresalg af Cybercity blev værdiløse efter en intern handel med Cybercity i 2003 til et langt lavere værdi end de ca. 1,4 milliarder kroner, som Cybercity blev solgt for i 2005. Der er tale om en speciel sag i den forstand, at den handler om værdisætningen i en kompleks intern handel, hvor også den nu hedengangne amerikanske investeringsbank Lehman Brothers blev involveret med et konvertibelt obligationslån. Solgt for halv milliard Riskærs familiefond solgte i 2000 Cybercity for omkring en halv milliard kroner til den amerikanske kapitalfond Advent International, men i 2003 blev Cybercity solgt videre internt for omkring en kvart milliard. Optionerne blev dermed værdiløse. Optionerne ville have været mange millioner værd ved et videresalg af Cybercity med en stor gevinst. 14 måneder senere blev Cybercity så solgt til det Telenor-ejede Sonofon for omkring 1,4 milliarder kroner. Klaus Riskær Pedersen er ikke i tvivl om, at han er blevet snydt. Flere dommere må se på sagen  - Jeg kan garantere for, at den værdistigning ikke fandt sted på 14 måneder.  - Vi er nødt til at få flere dommere til at se på det her. Det er en meget kompliceret sag, men jeg vil gerne have den bedømt af en domstol, hvis kompetence ikke kan bestrides, siger Riskær Pedersen. Forstår ikke sag Advokat Morten Ulrich fra Bech-Bruun, der repræsenter i alt ni personer og selskaber, som Riskær nu trækker i Højesteret, tager ankestævningen med ro, fordi dommen i Sø- og Handelsretten var så klar. - Det er mig ubegribeligt, at Riskær går videre med det her. Som jeg umiddelbart ser det, er der grund til at tage det med ophøjet ro. I store træk ser det ud til, at man (Riskær, red.) vil gøre det samme som i Sø- og Handelsretten, der kom med en fuldstændig klar afgørelse, hvor han tabte med et brag, siger Morten Ulrich til Berlingske.  Riskær etablerede Cybercity tilbage i 1995, og selskabet blev til en af landets største udbydere af internet. ;Torsdag, 28. november 2013
Lotte Heise i bitter strid med Oddset-Janni ; Janni Christensen fra Oddset-reklamerne har meldt Lotte Heise til politiet, skriver Ekstra Bladet. Årsagen er, at Heise – ifølge Janni Christensen - har forsøgt at påvirke et af de vidner, der spiller en central rolle i den retssag, som hun er involveret i. En retssag, hvor Janni står til at blive idømt et år og ni måneders fængsel for åger mod en ældre mand. - Jeg kan bekræfte, at jeg har indgivet anmeldelse for mistanke om overtrædelse af straffelovens paragraf 123. Ellers har jeg ikke yderligere kommentarer, siger Janni til Ekstra Bladet. Forsøg på at påvirke vidner Paragraf 123 omhandler trusler mod vidner eller forsøg på at påvirke vidner til at afgive en forklaring og kan udløse straf på helt op til otte års fængsel eller bøder. Det er forsøg på at påvirke et vidne, som Oddset-Janni har meldt Lotte Heise for. Heise benægter Selv benægter Lotte Heise, at hun har ringet til noget vidne: - Jeg har slet ikke ringet til nogen. Jeg var hjemme hos nogle venner lørdag aften til søndag og jeg ved intet om Janni. Jeg synes, det er megaklamt, det her, siger Heise, der dog tager anmeldelsen med knusende ro. - Jeg vil ikke foretage mig noget. Jeg tror ikke, politiet kommer hjem til mig, for jeg tror ikke, de tager det alvorligt. Oddset-Janni er i dag sammen med Lotte Heises ekskæreste, milliardæren Karsten Ree. ;Torsdag, 28. november 2013
Roslyng om skilsmissen: Fik nok af Lars' drengerøvsliv; - Jeg fik nok af at stå alene med det hele. Vi havde fået et barn, og der fulgte et stort ansvar med det. Alle ved, at det betyder store ændringer i ens liv, når man får et barn. Bare ikke for Lars. Han havde fået denne her kæmpe gave, som et barn er, og så fortsatte han ellers med at leve præcis, som han altid havde gjort. Han kunne stadig det hele som en drengerøv i starten af 20'erne. Sådan fortæller Christina Roslyng selv i ægtemanden Lars Christiansens ny bog, ”Når sandheden skal frem”, der udkommer fredag den 29. november. Parret er sammen igen, men en skilsmisse blev det til. Håndboldpigen fortæller, at hun tre år efter deres bryllup i 2009 havde fået nok af gemalens ubekymrede livsstil. Nu ville hun skilles. Totalt uden ansvar - Det lette, ubekymrede liv som håndboldspiller, hvor man bare skal sørge for at stå op, spise sin morgenmad og passe sin træning, og så er der ikke mere at bekymre sig om. Masser af sociale relationer og andre sjove ting, man kan lave resten af tiden. Det er en drengerøvstilværelse totalt uden ansvar, og den har levet i, helt frem til han stoppede med at spille. Og der var han blevet 40 år! Hun bakkes op af både svigermor og svigerinde, der ikke kunne forstå, at Roslyng ikke sparkede sin mand ud af huset ved Flensborg tidligere. Beslutningen kom fuldstændig bag på bogens hovedperson, refererer Ekstra Bladet. Lars blev overrasket - Jeg havde slet ingen anelse om, at det var på vej. Det kom som et chok for mig, og jeg blev fuldstændig rystet. Det føltes, som om alt inden i mig blev revet ud på en gang, og der stod en helt tom skal tilbage, skriver Lars Christiansen i bogen. - Det var skræmmende, at jeg ikke kunne argumentere imod alle de ting, hun sagde. Jeg prioriterede alle mulige andre ting end min egen familie. Jeg var der aldrig, og hun stod alene med det hele. Jeg levede meget egoistisk. Christina valgte at stoppe sin karriere, da vi havde fået Frederik, men det gjorde jeg ikke. Jeg fortsatte i samme tempo som hidtil. Jeg havde svigtet min egen familie, skriver han. LÆS OGSÅ: LARS CHRISTIANSEN: JEG VAR RASENDE PÅ WILBEK Sammen igen Christina flyttede hjem i parrets sommerhus i Juelsminde med sønnen, mens Lars blev boende i den tyske by. Den efterfølgende periode i Lars Christiansens liv, hvor han blev ramt af stress og dødsangst var stærkt medvirkende til, at han fandt sammen med Christina igen sidste år. Parret flyttede siden sammen i Juelsminde, hvor de fortsat bor. ;Torsdag, 28. november 2013
Robert Hansens mor død af kræft; Det er ikke morsomt at være Robert Hansen i denne tid. Live fra Bremen-skuespilleren har mistet sin mor, Liselott Hansen. Hun døde af kræft, 60 år gammel. - Jeg har det helt forfærdeligt. Man kan slet ikke forberede sig på den slags. Min mor skulle til at gå på pension og nyde livet som pensionist, så det er bare så uretfærdigt. Kræft skåner ingen, siger Robert Hansen til BT. En lang kamp Liselott Hansen fik for fem år siden konstateret brystkræft, hvorefter hun blev opereret og siden hen erklæret rask. Men kræften vendte tilbage og endte med at være i næsten hele kroppen, blandt andet i knoglerne og leveren.  - Det har været en lang kamp, og i forhold til de smerter, hun har haft, håber jeg, hun nu er kommet til et sted, hvor hun har fået fred, siger Robert Hansen. Oplevede barnebarnet - Mine forældre nåede at være gift i 42 år, og hun nåede i det mindste også at opleve Herman (Robert Hansens et-årige søn, red.). Når han var med oppe at besøge hende til sidst, glemte hun hele situationen. Det er jeg trods alt glad for, siger Robert Hansen. Det er kun ét år siden Robert Hansen sidst oplevede, hvor ubarmhjertig skæbnen og kræftsygdommen kan være. Dengang var det Roberts ekskæreste, skuespilleren Mira Wanting, som han dannede par med i 10 år, der mistede livet til livmoderhalskræft.   ;Torsdag, 28. november 2013
Lene Siel er forelsket;" Lene Siels nye album har titlen ""Forelsket"", og det er der mange gode grunde til. Tre af dem hedder Julie 19, Emilie 17 og Emma, der fylder ni den 3. december. De er Lenes tre døtre, som hun har sammen med endnu en af grundene til titlen på albummet. Nemlig manden gennem 20 år, Elo ""Luffe"" Lindhardsen. Og så er der to mere - de to maincoonkatte, som er en del af familien, er Lene Siel også forelsket i. Hun i det hele taget forelsket i livet. -Det er - trods udgivelsen op til jul - et lidt sommerligt album med mange svenske sange (flere er skrevet af de tidligere ABBA-medlemmer, red.)- og mange handler om min forelskelse i hverdagen. -Om taknemmeligheden - både for kaffen, der er på tilbud i Netto, og for mine børn og min mand, der er sunde og raske. Og for det liv, vi har sammen. Nu er de to store piger næsten voksne, og det frigører noget energi til at stope op og gå ind i en stemning af en anden slags følelser, fortæller Lene Siel til BILLED-BLADET. En nye epoke i mit liv -Der var ikke den samme tid til mig, da de var små - sådan er det jo. Så det er lidt en ny epoke. Jeg er også blevet mere etableret både privat og professionelt, så jeg har sluppet den der skræk for ikke at lykkes. Og det er befriende, siger hun.  FÅ ET SMUGKIG I DET NYE BILLED-BLADET - klik her!  Lene Siel må i den grad siges at være en, der lykkes med livet. Privat er hun på plads med sin mand, og professionelt har hun også for længst fundet sit ståsted. I øjeblikket er hun på turne med julekoncerter - både sammen med Paul Potts og for sig selv. Men hun har ingen julestress og skal nok blive klar til juleaften, der holdes hjemme i det skønne hus i Hellerup. Læs interviewet ""Julens Poesibog"" med Lene Siel i BILLED-BLADET, der udkommer torsdag 28. november. ";Onsdag, 27. november 2013
Frøkjær, Ankerdal og Das bliver værter på årskavalkade;" TV 2 inviterer danskerne til et festligt og storslået tilbageblik på året, der gik. Det foregår i Operaen, hvor de tre værter, Cecilie Frøkjær, Divya Das og Morten Ankerdal præsenterer et fyrværkeri af musik, gæster og tv-indslag i showet ""TV 2 013: De største øjeblikke"". Ifølge pressemeddelelsen fra TV2 vil trekløveret se tilbage på et år, der har budt på fantastiske begivenheder - på godt og ondt. Showet optages tirsdag 17. december og vises senere i december på TV 2.   ";Onsdag, 27. november 2013
Lars von Trier: Lars von Trier er igen velkommen i Cannes;" Lars von Trier kan igen sætte sine ben i Cannes under filmfestivallen, skriver Ekstra Bladet. For to år siden blev han bandlyst af festivalledelsen, efter at han på et pressemøde i forbindelse med visningen af ""Melancholia"" kom med udtalelser, der kunne tolkes som nazi-sympatier. Men nu er han altså taget til nåde igen. - Der er ingen tvivl om, at Lars von Trier vil gøre et stort comeback i Cannes, sagde festivaldirektøren, Thierry Fremaux, ifølge Ekstra Bladet, da han holdt en tale i Goa i Indien omkring den kommende filmfestival i Cannes. Det er første gang, at festivaldirektøren officielt har sagt, at Lars von Trier er velkommen tilbage til Cannes. Thierry Fremaux understregede dog, at Lars von Triers kommende film ""Nymphomaniac"" ikke kan blive vist på næste års filmfestival, fordi den har verdenspremiere i Danmark den 25. december. Reglerne siger, at en film ikke kan blive udtaget, hvis den har haft verdenspremiere i andre lande før festivalens start. Om nazi-postyret i 2011 siger Thierry Fremaux: - Hele hysteriet omkring de ting, Trier dengang sagde, var lige så dumt som det, han selv sagde. Jeg fortalte ham personligt, at han havde fortalt en rigtig dårlig joke, men at hysteriet og al balladen omkring joken var uretfærdig. Drømmer vi om at få Lars von Trier tilbage til Cannes. Ja, selvfølgelig gør vi det. Og jeg vil gerne beskrive ham som en god ven. ";Onsdag, 27. november 2013
Broen: Broen 3: Sådan bliver tredje sæson; Broens hovedforfatter, Hans Rosenfeldt, har allerede skrevet de to første afsnit til en tredje sæson af den populære TV-krimiserie. Og Ekstra Bladet fortæller, at han røber et par vigtige detaljer i den nye handling. - Vi har skrevet en norsk mand ind til en af de store roller i TV-serien. Og det er en mand, som kommer til at have meget at gøre med Martin (Kim Bodnia), siger Hans Rosenfeldt ifølge avisen til norske Verdens Gang. - Både Saga (Sofie Helin) og Martin skal selvfølgelig være med igen, og det samme gælder Martins kone, Mette. Og når man har set sidste episode af sæson 2, fremgår det selvfølgelig , hvorfor nogle af karaktererne ikke fortsætter i sæson 3. Jeg kan også sige, at vi ikke kommer til at begynde den kommende sæson på selve Øresundsbroen. Det har vi gjort to gange, så det er jo rart, at vi ikke skal gøre det en tredje gang, tilføjer Hans Rosenfeldt. Det er endnu ikke besluttet, hvem der skal spille den norske mand, ligesom det endnu ikke er hundrede procent sikkert, at der overhovedet kommer en tredje sæson. Ekstra Bladet mener dog at vide, at det nærmest er en selvfølge, seriens store succes taget i betragtning. I Danmark har 909.000 seere i gennemsnit set hver af de ni episoder. Mens tallene for Norge og Sverige er henholdsvis 640.000 seere og 1.263.000 seere. Broen er solgt til visning i 135 lande. ;Onsdag, 27. november 2013
Nikolaj Hübbe styrer sin arrogance;" Balletmesteren ved Det Kongelige Teater og ""Vild med dans""-dommeren Nikolaj Hübbe elsker sit job, som han kalder sin livsgerning. Han erkender, at passionen - krydret med et iltert temperament - kan udløse en stor portion arrogance, men han er blevet bedre til at styre det. Det fortæller Nikolaj Hübbe i et stort portrætinterview i Ekstra Bladet. Barnlig sårethed Da den daværende chef for Det Kongelige Teater, Michael Christiansen, i 1999 vragede ham til stillingen som kongelig balletmester, gav Nikolaj Hübbe ham fuckfingeren. Når Nikolaj Hübbe for eksempel var gæstedanser på Det Kongelige Teater, og han mødte Michael Christiansen på gangen, stak han næsen i sky og kiggede demonstrativt den anden vej. -Og når Michael strakte hånden frem og ville hilse ""dav Nikolaj"", kiggede jeg køligt ned på ham. Sådan noget barnlig sårethed og forfængelighed og ""undskyld er du klar over, hvem jeg er""-pladder. Magen til spasserarrogance skal du sgu da lede længe efter, siger han til avisen. Er blevet bedre Den samme arrogance sammen med passionen for ballet og temperamentet gjorde det svært for Nikolaj Hübbe, da han i 2008 så blev balletmester. - Jeg er blevet bedre til at tøjle mit temperament, lyder det fra Nikolaj Hübbe, der både har indset og erfaret, at han ikke opnår andet end sure folk, hvis han hele tiden råberog skriger folk ind i hovedet. -Som leder er du nødt til at vise folk tålmodighed og forstå folk, som de er. Vild med dans åbner hans øjne Dommertjansen i ""Vild med dans"", som Nikolaj Hübbe bestyrer på tredje sæson, nyder han. Det beriger ham at møde nogle søde mennesker, som han ellers aldrig ville have mødt. - Måske tænker nogle ""Hva fa'en laver han i det program? Han kommer fra det finkulturelle, og den kongelige ballet - er det ikke kun for dronningen?"". Ved at være med kan jeg måske tage brodden af nogle fordomme, siger Nikolaj Hübbe. ";Tirsdag, 26. november 2013
Nicklas Bendtner igen-igen: Undskyld;" Fodboldstjernen Nicklas Bendtner er igen havnet i mediernes overskrifter. Flere både engelske og danske medier har skrevet om, hvordan landsholdsspilleren natten til mandag angiveligt ""begik hærværk"" i selskab med nogle venner. Og mandag blev han så afhørt af politiet efter træningen i fodboldklubben Arsenal, fordi videoovervågningsbilleder skulle vise hans forsøg på at bryde ind i et fitnesscenter i den ejendom, hvor han bor. Historien blev aldrig bekræftet af hverken politiet eller hans fodboldklub Arsenal, og tirsdag formiddag kommer Nicklas Bendtner selv med en forklaring på sin Twitter-konto. Ingen politisag Og ifølge denne er der tale om en misforståelse, som han dog undskylder for: - Lørdag aften efter vores sejr over Southampton gik jeg ud med min familie og mine venner for at få noget at spise. Efter vores middag havde vi alle lyst til en natlig svømmetur i mit gym, så vi skiftede til shorts og tog håndklæder med ned. Vi kom derned, og der ændrede mit nøglekort farven fra rød (låst) til grøn (åben), men døren forblev lukket. Vi troede, døren sad fast, så vi prøvede at åbne den, og det forårsagede noget skade. Jeg undskylder for den ulejlighed, som jeg har forårsaget mine naboer. Jeg har betalt fuldt ud for skaderne. Vi har ikke beskadiget noget andet i bygningen. Sagen med politiet er lukket, og mit fokus er på aftenens kamp, skriver Bendtner. ";Tirsdag, 26. november 2013
Lars Christiansen: Lars Christiansen: Jeg var rasende på Wilbek;" ""Raseriet koger inden i mig"". Sådan beskriver Lars Christiansen sin reaktion, da landstræner Ulrik Wilbek degraderede ham til B-landsholdet i en træningslandskamp mod Tyskland. Og raseriet lagde sig ikke lige med det samme, fremgår det ifølge BT af Lars Christiansens selvbiografi ""Når sandheden skal frem"", der udkommer på fredag. Danmark havde lige vundet EM 2012 med Lars Christiansen som anfører, og nu skulle holdet hyldes i en hjemmekamp mod Tyskland. Anføreren havde 20 år på bagen som landsholdsspiller, og hans syntes simpelthen ikke, at Wilbek kunne være bekendt at sætte ham af holdet til den hjemlige hyldestkamp. Fik ikke OL-drøm opfyldt Den weekends landskampsamling skulle vise sig at blive Lars Christiansens sidste. Han fik ikke sin drøm om at slutte karrieren ved sommerens OL i London 2012 opfyldt, og han erkender i bogen, at han heller ikke var god nok. Så han bebrejder ikke Wilbek, men han var stadig sur over degraderingen til B-holdet i den pågældende kamp. Deres mellemværende fik dog en lykkelig slutning, da Wilbek til sidst strakte hånden frem. Er blevet gode venner -Et stykke tid efter OL kom der også en god afslutning på hele balladen mellem Ulrik Wilbek og mig. En dag fik jeg en mail fra ham, hvor han tilbød mig en afskedskamp på landsholdet, så jeg kunne sige ordentligt farvel til fansene. Det syntes han, at jeg fortjente at få. På det tidspunkt må jeg indrømme, at jeg stadig var bitter på ham over de ting, der skete til sidst i min landsholdskarriere, så jeg havde simpelthen ikke lyst til at være en del af et arrangement sammen med ham. På den anden side så var det flot af ham at skrive den mail, når vi nu havde været i totterne på hinanden, skriver Lars Christianansen ifølge BT i bogen. Han bad derfor først om et møde med Wilbek. De mødtes på et hotel, hvor luften blev renset. De er stadig uenige om aspekter af forløbet, men den dårlige stemning er fortid. Til januar er der i øvrigt EM i herrehåndbold på hjemmebane - og herefter stopper Ulrik Wilbek selv sin landstrænerkarriere.   ";Tirsdag, 26. november 2013
Nils Malmros: Nils Malmros: Folk sender blomster;" Nils Malmros seneste og sidste film ""Sorg og glæde"" har virkelig fået tag i publikum. Den århusianske filminstruktør og hans kone, Marianne Tromholt, modtager breve og blomster fra folk, som er dybt berørte af parrets historie. - Folk skriver og siger tak og sender blomster til Marianne. Jeg tror, det er filmens budskab om, at kærlighed overvinder alt, der griber publikum, siger Nils Malmros til BT. Filmen er baseret på ægteparrets personlige tragedie. De mistede i 1984 deres ni måneder gamle datter, da Marianne Tromholt dræbte hende i en psykose. Alligevel er de blevet sammen. Siger også tak til konen - Min hustru har af indlysende grunde ikke deltaget i premierer, pressekørsler og den slags omkring filmen, og det forstår folk godt. Men de vil samtidig gerne sige tak, også til Marianne, som har fået en del hilsener, fortæller Nils Malmros til BT og tilføjer: - Folks reaktioner er meget, meget rørende, og vi kan jo ikke andet end være dybt berørte over den måde, folk har taget filmen til sig.   ";Tirsdag, 26. november 2013
Stjernetræf i Susanne Biers nye film;" Nikolaj Coster-Waldau skal spille hovedrollen i den danske Oscar-vinder Susanne Biers nye film ""En chance til"". Men den danske ""Game of Thrones""-stjerne er ikke ene om at glimte på stjernehimlen. Det vrimler nemlig med kendte i filmen. Det skriver Zentropa i en pressemeddelelse. Nikolaj Lie Kaas, Maria Bonnevie, Ulrich Thomsen, Søs Egelind, Kirsten Lehfeldt, Bodil Jørgensen og den danske topmodel Lykke May Andersen ses i filmens øvrige hovedroller. Tredje Bier-film til Thomsen For Ulrich Thomsens vedkommende er det hans tredje Bier-film. Han medvirkede også i ""Brødre"" fra 2004 og Oscar-vinderen ""Hævnen"" fra 2010. Optagelserne til filmen begyndte fredag på Sydfyn. ""En chance til"" handler ifølge Zentropa om, hvor langt anstændige mennesker er villige til at gå, når tragedie udvisker grænsen mellem ret og uret. Filmen er et drama om, hvor let vi mister grebet om retfærdighed, når vi konfronteres med det utænkelige, og vores liv, som vi kender det, hænger i en tynd tråd, skriver filmselskabet. Der er premiere 3. september 2014. ";Mandag, 25. november 2013
Bruce Springsteen afslører ny plade på Facebook;" Mandag morgen dukkede der pludselig godt nyt op til de mange danske Bruce Springsteen-fans på bossens egen Facebookside. Her blev det nemlig, at der kommer et nyt album fra den spillende rocklegende. ""High Hopes"" hedder det, og det udkommer 14. januar 2014. Nye og gamle sange Pladen indeholder 12 sange og er en blanding af nye sange, coversange og nyfortolkninger af gamle sange, skriver den svenske avis Expressen. Den 64-årige rockstjerne ligger ikke på den lade side. Sidste år udkom også med en ny plade, Wrecking ball, ligesom han i år har været på en kæmpe verdensturné, der blandt andet sendte stjernen forbi København og Herning. Pladen kan allerede nu forudbestilles, skriver Bruce Springsteen på sin Facebookside.     Coveret til det nye album  ";Mandag, 25. november 2013
Sven-Ole Thorsen gift med 24 år yngre kæreste; Den danske skuespiller og stuntman Sven-Ole Thorsen er blevet gift med sin kæreste, Birgitta Sunding. Det bekræfter den 69-årige dansker over for SE og Hør. - Ja, vi er blevet gift, siger Sven-Ole Thorsen. Ikke nogen stor fest Ceremonien fandt sted fredag den 15. November på rådhuset i Santa Monica, Californien. Det var dog ikke et bryllup med efterfølgende stor fest. - Det er jo ikke første gang, jeg er blevet gift, siger Sven-Ole til SE og HØR. 24 års forskel Birgitta Sunding er 24 år yngre end 69-årige Sven-Ole Thorsen. Men aldersforskellen har altså ikke slået dem ud. – Aldersforskellen er ikke noget, vi har snakket om, for vi mærker det faktisk ikke, fortalte Sven-Ole Thorsen til Ekstra Bladet tilbage i august, hvor han også afslørede, at de mødte hinanden over Facebook ;Mandag, 25. november 2013
Peter Belli har det godt efter svær operation;" Mandag den 11. november var Peter Belli for femte gang under kniven og skulle opereres i sin arm, som han kom voldsomt til skade med på en ferie i Thailand for flere år siden. Denne gang var det endnu en vanskelig knogleoperation på Herlev Hospital. Og det hele gik, som det skulle. Fire dage efter operationen kom ""ulven"" hjem igen, fortæller hans kone June til BILLED-BLADET. Glæder sig til jul Hun var naturligvis ved hans side hele vejen. - Operationen er gået godt. Nu går det heldigvis hurtigt fremad. Peter har det godt, og vi glæder os til at slappe af med alle børnene i julen, siger June Belli. Det bliver da heller ikke noget med mange måneders pause for Peter Belli. 28. februar næste år skal han igen på turné. ";Mandag, 25. november 2013
Mads Mikkelsen: Glemmer at jeg er kendt;" Mads Mikkelsen er en af dansk films absolutte stjerner. Han har succes i store Hollywood-film som James Bond - og har hovedrollen som Hannibal Lecter i tv-serien Hannibal. Når han ikke filmer i udlandet, bor han i Danmark. Og trods sin stjernestatus mener Mads Mikkelsen stadig, at han kan leve et helt almindeligt liv og glemme, at han er kendt. Det fortæller han i et interview med ""Kaufmann Magasinet"". Glemmer det hver dag - Faktisk er jeg i stand til at glemme det. Jeg glemmer det hver eneste dag. Når jeg kommer hjem og finder ud af, at vi mangler et eller andet fra Brugsen, så hopper jeg på cyklen og styrter derned uden at skænke det en tanke. Det er først, når jeg står der, og folk siger Hej Mads Mikkelsen, at jeg tænker over det, siger Mads Mikkelsen til tøjkædens magasin. Det næste halve år skal man dog nok ikke forvente at kunne hilse på Mads Mikkelsen i Brugsen - han skal nemlig til Canada og indspille en ny omgang Hannibal.     Foto: Kaufmann Magasinet ";Mandag, 25. november 2013
Mads Vad om nedbrud under sms-afstemningen: Det har været ens for os alle; Under semifinalen i fredags i ”Vild med dans” fik TDC tekniske problemer mellem klokken 21.18 til 23.34. TV 2 forsikrer, at nedbruddet ikke har haft betydning for afstemningens udfald. Mange har ellers spekuleret i, at det var derfor, at Allan Simonsen røg ud. - Vores tekniske samarbejdspartner, Unwire, har kikket på stemmerne og undersøgt, at nedbruddet ikke havde indflydelse på fordelingen. Nedbruddet har haft betydning for alle tre par. Unwire er markedsledende på området, og de er under streng revision, siger den ansvarlige for afstemningen Thomas Grønbek Andersen, TV 2 Digital. Ikke påvirket noget Den professionelle danser i finalen Mads Vad siger til BILLED-BLADET: - Det er ærgerligt, at der har været et nedbrud, men det er der ingen, der kan gøre noget ved. Og det har været ens for os alle. Det er jo ikke sådan, at man kun kunne stemme på det ene par. Det lykkelige er, at TV 2 har 100 procent styr på det og talt stemmerne op efterfølgende, og at nedbruddet ikke har haft nogen som helst påvirkning på noget. Derfor synes jeg, at afstemningen er håndteret helt som den skulle håndteres, siger Mads Vad. ;Søndag, 24. november 2013
Mette Walsted Vestergaard finder trøst i sin hest; 2013 har været et hårdt år for den tidligere vært for TV-Avisen Mette Walsted Vestergaard. Det erkender hun i et interview med BT. Mette Walsted Vestergaard er blevet skilt fra faren til sine to børn, politisk kommentator Michael Kristiansen, og har siden da skullet have en hverdag til at hænge sammen som alenemor for to små børn. Heldigvis har hun sin hest i Nordsjælland. Og de ugentlige besøg hos den har hjulpet hende gennem den svære tid. Et vigtigt frikvarter - Nu har jeg lige været igennem et lidt hård periode. Jeg er blevet skilt. Jeg skulle flytte. Og nogle gange har jeg følt, at her var stedet, jeg fik sat batteriet til opladning. Det kræver et enormt nærvær at være sammen med min hest – det er det der med at koble alt andet fra og være 100 procent tilstede og fokuseret – så lader man altså op, siger hun i en video på bt.dk. Rideturene og fællesskabet med de andre hesteinteresserede har givet hende mere, end hun havde troet. - Når jeg kører herud, krænger jeg et eller andet af mig. Når jeg kører herud, så er jeg bare mig, der skal ordne nogle praktiske ting og ud og ride på min hest. Det er blevet sådan et frikvarter, som har vist sig at betyde endnu mere for mig, end jeg havde forestillet mig, siger Mette Walsted Vestergaard, der har skiftet tv ud med radio og nu er vært for Radioavisen.     ;Søndag, 24. november 2013
Mick Jagger skal være oldefar; Rockstjerne. Sangskriver. Rockikon. Kvindebedårer. Sir. Forsanger i Rolling Stones Mick Jagger har mange titler. I begyndelsen af det nye år kan han så smykke sig med endnu en, nemlig oldefar. Det er stjernens 21-årige barnebarn Assisi, som er gravid og venter sit første barn. Det bekræfter hendes mor, Jade Jagger, over for avisen Sunday Times, skriver norske VG. Syv børn med fire kvinder - Det er korrekt. Jeg skal være bedstemor, siger 42-årige Jade til avisen. 70-årige Jagger har syv børn med fire forskellige kvinder. Jade er hans eneste datter med hans første kone, supermodellen Bianca Jagger. Parret blev gift i 1971 og skilt otte år senere. Barnebarnet Assisi skal have barn med sin kæreste, kokken Alex. Fødslen forventes en gang i begyndelsen af det nye år. ;Søndag, 24. november 2013
Dansk instruktør tæt på Oscar-nominering; Den danske instruktør Anders Walther er for andet år i træk meget tæt på at blive nomineret til en Oscar. Hans nyeste kortfilm Helium er nemlig kommet på årets Oscar-shortlist. Det betyder at den nu er blandt de 10 kortfilm, der i december vil blive vist i Los Angeles, San Francisco samt New York for et større udvalg af akademiets medlemmer, for atfinde frem til, hvilke tre-fem film der skal nomineres. - Det er simpelthen så fantastisk - jeg har lavet tre film som instruktør, og to er dem er blevet shortlistet til en Oscar. Jeg er meget glad og stolt lige nu, siger Anders Walther i en pressemeddelelse. Må vente på endeligt svar Anders Walther er bror til musikeren Rasmus Walther og har produceret flere af broderens musikvideoer - desuden er han kendt som illustratoren bag Lene Kaaberbøls mange fantasy-universer. Helium handler om drengen Alfred, som er dødelig syg. Han bliver gode venner med hospitalets eksentriske rengøringsmand Enzo og sammen udvikler de en magisk fantasiverden, Helium, som Alfred drømmer sig selv ind i. Her genfinder Alfred glæden ved livet og bruger Enzos historier som et tilflugtssted fra den daglige verden på hospitalet. Den endelige nominering må Anders Walther dog vente lidt på endnu. De tre-fem Oscar-nominerede film i denne kategori bliver offentliggjort 16. januar 2014. ;Søndag, 24. november 2013
Inger Støjberg er forelsket; Venstre-politikeren Inger Støjberg har andet at tænke på end politik for tiden. Hun er nemlig forelsket i Claus Jakobsen. Og hun er så glad for ham, at hun på det seneste har været til flere filmpremierer sammen med ham - hånd i hånd eller tæt omslynget. - Jeg har det rigtig godt for tiden. Vi er kærester og har kendt hinanden i et stykke tid, men vi bor ikke sammen, fortæller Inger Støjberg til BILLED-BLADET. ;Søndag, 24. november 2013
Kendis-træner: Gwyneth Paltrow er min bedste elev; Den 41-årige skuespiller Gwyneth Paltrow udmærker sig i den grad som elev, når det gælder om at holde sig i form. Det mener i hvert fald hendes personlige træner Tracy Anderson, der træner med en række Hollywood-kendisser som Jennifer Lopez, Kim Kardashian og Madonna. - Gwyneth Paltrow er den elev, jeg roser mest. Sagen med Gwyneth er, at hun er ekstremofil. Hvordan kan hun nå alle disse yderligheder med at være en succesrig skuespiller, være en vidunderlig mor, være livsstilsekspert og være min træningspartner? Og at hendes krop ser bedre ud, end da hun var 20? siger Tracy Anderson til BANG Showbiz. Gwyneth Paltrow vil udvikle sig Kendis-træneren roser altså sin bedste veninde og forretningspartner for hendes dedikation til en sund livsstil og regelmæssig træning, og hun bryder sig ikke om, at folk kritiserer Gwyneth Paltrow for at være en stræber. LÆS OGSÅ: Kom i dit livs form med kun 15 minutters indsats om dagen - Når folk ser én i den situation, misunder de det og kommer med undskyldninger for, hvorfor de ikke kan gøre det, siger Tracy Anderson. Det er dog ikke med et mål om at være bedre end andre, men det at udvikle sig, der driver skuespilleren. - Men sagen med Gwyneth, der får hende til at skille sig ud er, at hun har en udviklingstankegang. Gwyneth elsker at lære. Hun gennemfører tingene, og går efter målet for at få det egentlige resultat. LÆS OGSÅ: Gwyneth Paltrow mener, at der skal være plads til skemalagte fristelser Kvinder skal droppe misundelsen Derfor har skuespilleren tilegnet sig mange evner igennem sit liv, fordi hun arbejder målrettet ifølge den personlige træner. - Hun er bemærkelsesværdig på den måde. Hun taler flere sprog, hun har lært at spille guitar i forbindelse med roller. Hun gør tingene ordentligt, siger Tracy Anderson.  Kendis-træneren mener, at andre kvinder bør droppe misundelsen over Gwyneth Paltrows flotte resultater, fordi hun arbejder hårdt for dem. - Jeg synes, det er uheldigt, at når folk ser succesrige mennesker tror de, at de har fået det foræret eller har været heldige. Mange gange er det tilfældet. Jeg ved, at det ikke er tilfældet med Gwyneth. Hun arbejder meget hårdt. Hun er et præstationsmenneske. LÆS OGSÅ: Gwyneth Paltrow og Stella McCartney har indgået et nyt samarbejde ;Søndag, 24. november 2013
Rasmus Nøhr: Min største last er kvinder, druk og hash; Den danske musiker Rasmus Nøhr lever lige pt. et liv på landevejen. Ikke som hjemløs, men i en tour-bus rundt om i Danmark. I et nyt interview med Berlingske fortæller han om, at livet nok ikke altid leves på den stille og rolige side for musikeren. På spørgsmålet om, hvad hans største last er, svarer han: - Kvinder, druk og hash. Hvad skal jeg sige? Der er ikke noget formildende ved noget af det. Jeg kan kun sige, at jeg prøver at begrænse det, lyder det fra Rasmus Nøhr. Mor og Helmig giver gode råd For nylig kom det i et tv-program frem, at Rasmus Nøhr led af stærke kærestesorger, efter at han og hans forlovede havde slået op. Heldigvis har en stabil klippe i sit liv - hans mor. - Hun kan til stadighed overraske mig. Hun er både klog og cool og har et utroligt fint pejlesystem, som lige kan pejle sig ind på, hvad der sker. Jeg har en fornemmelse af, at vi ligner hinanden meget, og at hun også bakser med nogle af de samme ting, som jeg selv gør. Derfor lytter jeg meget til, hvad hun siger, siger Rasmus Nøhr. Det bedste råd har han alligevel fået fra musiker-kollegaen Thomas Helmig: - Han sagde engang i et interview, at musikere og komponister kun bør skrive de sange, der selv vil skrives. Jeg ved ikke, om det giver mening for folk, der ikke selv skriver musik. Men jeg har taget det råd til mig. Man skal nøjes med at skrive de rigtig gode sange og lade alle de andre være, siger Rasmus Nøhr.     ;Søndag, 24. november 2013
Anders Bircow til julemusical med sine piger;" Som far til i alt fire piger har skuespilleren Anders Bircow personligt prøvet kræfter med rollen som julemand - og lørdag kunne han hente ny inspiration til premieren på Eventyrteatrets magiske julemusical ""Julemandens Lærling"" i Glassalen i Tivoli. Sammen med hustruen Marion og deres døtre, Julia på fem år og Sophia på knap 12 år, tæller han ned til december måneds fornøjelser: - Vores familie har en dejlig juletradition. Hvert år den 1. december flytter en kalendernisse ind hos os og laver skattejagt. Derfor ligger der hver morgen et brev med en instruktion, og det, synes vi, er ret fantastisk. Så kan man altså godt få ungerne op om morgenen, garanterede Anders Bircow med et smil. ";Lørdag, 23. november 2013
Tine fra Mit publikum: På jagt efter en elevplads; Hendes mand sidder i fængsel, og hun var i tvivl om, hvorvidt hun skulle forlade ham og udleve sin drøm om at uddanne sig til kosmetolog i Spanien. I dag er tvivlen væk. Ønsket om at blive kosmetolog lever stadig - men det bliver her i landet. Skal jeg flytte til Spanien og forfølge drømmen om at blive kosmetolog, eller skal jeg blive hos mit livs kærlighed? Selv var 28-årige Tine Ahlberg fra København i tvivl, og derfor bad hun 30 fremmede mennesker om at vælge for hende i DR-programmet ”Mit publikum” onsdag aften. Men det var heller ikke en nem opgave for publikummet. For Tines liv var ikke helt ukompliceret. Hendes mand Stulli sidder nemlig i fængsel dømt for narkosmugling - og på daværende tidspunkt måtte parret kun se hinanden i en halv time en gang om ugen. Manden blev anholdt - Det var meget frustrerende, og jeg var ofte ked af det efter besøgene. Jeg savnede, at han var en del af mit liv, fortæller Tine, der aldrig havde nået at fortælle sin mand om dét, hun tumlede rundt med, da han seks måneder inde i forholdet blev anholdt. Blandt andet er Tines far alkoholiker, og hun har altid følt, at det var hendes ansvar, at han havde det godt. Samtidig har forholdet til Tines mor ikke været særlig nært. Hun flyttede hjemmefra som 15-årig, da hun ikke brød sig om moderens kæreste og havde lyst til at indordne sig under de nye husregler. Så da publikum mødte Tine, var det en lettere forvirret køn ung kvinde, der hverken havde job, bolig, eller overblik over, hvilken vej i livet hun skulle gå. Men efter mødet med publikum føler hun, at hun for første gang i sit liv har en plan. Og den er ikke i Spanien, som hun troede. Nægter at give op Den er i Danmark, hvor hun er i fuld gang med at jagte drømmen om at blive kosmetolog - et ønske, der har spiret siden hun var bare 11 år. De tre dages praktik, som publikum havde skaffet hende, bekræftede blot i valget. Men desværre er der mange andre, der har samme drøm, så Tine har endnu ikke fundet sig en elevplads, der er nødvendigt for at blive optaget på uddannelsen. - Men jeg vil ikke give op. Det er vigtigt for mig, og jeg tror stadig på, at det vil lykkes for mig, fastslår Tine, der også har fået en mere stabil base. Hun er flyttet sammen med en god veninde, hvor det er tilladt at have hund. Faderen drikker stadig, men Tine har indset, at hun ikke kan hjælpe sin far, hvis ikke han ønsker det. En erkendelse, der har lettet hende og gjort, at hun ikke føler, at ansvaret ligger på hendes skuldre. Forholdet til moderen og hendes kæreste er til gengæld blevet langt bedre, og nu taler de oftere og mere fortroligt sammen. Stulli vil til Island Kærligheden til Stulli er der stadig. De har nu fået lov til at være alene under Tines besøg, og hun må komme flere gange i løbet af ugen. Lige nu afventer parret, hvad der skal ske, da Stulli har bedt om at blive overflyttet til afsoning på Island, da hans far er syg. - Jeg tager ikke med til Island. Nu gælder det min uddannelse, som jeg vil have på plads først. Om jeg så flytter over til Stulli bagefter - det kan jeg ikke svare på nu. Jeg må se, hvad der sker, lyder det fra Tine, der er glad for at have medvirket i TV-programmet. - Det var meget følelsesladet at være med, men også at se det på tv. Jeg er meget beæret over, at helt fremmede mennesker virkelig ønskede at hjælpe mig. De kom med nogle gode råd, som jeg har valgt at tage til mig. LÆS OGSÅ:  Læs hvorfor Madi ”Mit publikum” er nødt til at vente med sin kønsskifteoperation på udeoghjemme.dk Læs hvordan det gik parrene fra ”Gift ved første blik” på udeoghjemme.dk  ;Lørdag, 23. november 2013
VIDEO: Mie Skov og Uffe Holm - Her er vinder-taktikken; - Tillykke min pige, sagde Uffe Holm i studiet efter showet til sin konkurrent i ”Vild med dans”-finalen Mie Skov, da de to nydansere var klar over, at de var de heldige til at gå videre. På fredag går det løs, og de er begge klar til at tage kampen op for at vinde trofæet sammen med deres dansepartnere.  - Vi har en god finale foran os, sagde en glad og stolt Uffe til BILLED-BLADET. - Jeg forstår det stadig ikke. Jeg er så glad, fortsatte Mie. Når det gælder strategien for at sejre, forklarede hun: - Lige nu har jeg p.t. ikke nogen taktik ud over at lave det vildeste og fedeste show. Uffe har samme plan, men hans agenda lyder også drillende på, at han vil træne lidt mere end Mie. Og det vil sige ret mange timer i træningslokalet. Se videoen her med de to nydansere, der vil være helt oppe på dansetæerne for at vinde.  ;Lørdag, 23. november 2013
Christian Friis Bach: Konen ramt af kræft; Tidligere på ugen måtte Christian Friis Bach trække sig som udviklingsminister under stort påstyr. Nu er det midlertidigt kommet frem, at den populære eks-minister har haft langt vigtigere ting at kæmpe med. I januar fik Karin Friis Bach, der er mor til eks-ministerens tre børn, konstateret brystkræft. - Karins sygdom satte livet i perspektiv. Vi fik talt om, at der er vigtige ting i livet, og så er der ’vigtige vigtige ting’, siger Christian Friis Bach til bt.dk og fortsætter: - Mange har været overrasket over, at jeg ikke har været helt knust over at gå af som minister. Men jeg er først og fremmest glad for, at vi stadig har hinanden, og at Karin er frisk og superglad. Karin Friis Bach er 48 år. Hun er uddannet farmaceut og arbejder som videnskabelig medarbejder på Københavns Universitet. - Jeg fik konstateret brystkræft i januar måned og var bagefter igennem kemobehandling. De opererede det ud lynhurtigt, alt det, der var. Det er selvfølgelig hårdt at få kemoterapi og stråleterapi, men det er jeg ligesom igennem nu, fortæller Karin Friis Bach til BT. ;Lørdag, 23. november 2013
De unge mødre: Louise Papanicolas - Martin ændrede mit liv; Livet har taget nogle meget skarpe sving for Louise Papanicolas, siden hun som 19 årig første gang stod som nybagt mor og senere blev en af de medvirkende i De Unge Mødre. Der er næsten gået ti år, og imellem tiden har hun blandt andet været igennem skilsmisse, depression og en hård kamp mod vægten. I dag er hun 28 år. Mor til tre. Slank. Og meget lykkelig. Drømmejob og mor til tre - Jeg føler virkelig, jeg har fået alt, siger Louise, som bliver færdig som sygeplejerske til januar. Hun har allerede fået drømmejobbet på rets-psykiatrisk afdeling på Middelfart Sygehus, og det er ikke kun karrieren, som kører. Privatlivet blomstrer også hjemme i huset på Fyn, hvor hun bor med kæresten Martin og sine tre drenge Sebastian på ni, Tobias på seks og Marius på knap fire måneder. Martin tog mig som jeg var I dag giver Louise sin kæreste Martin en stor del af skylden for, at hendes liv har formet sig, som det har. Det så nemlig ret sort ud, da hun for tre år siden mødte landmanden Martin. På det tidspunkt spiste hun stadig lykkepiller. Fik mig til at droppe lykkepillerne - Jeg var et rigtig dårlig sted i livet, men Martin vendte op og ned på alt. Han tog mig, som jeg var. Både på de gode og de dårlige dage. Helt fra start havde vi nogle gode snakke, så han vidste, hvad han gik ind til, husker Louise, som efter mødet med Martin droppede lykkepillerne. - Han sagde til mig: Hvorfor tager du egentlig stadig dem? Skal du ikke prøve at trappe ud, siger Louise, som ikke har haft tilbagefald siden. Derimod har hun været i et fantastisk humør, og barn nummer tre har kun gjort det hele bedre. Marius er den letteste baby - Marius er den nemmeste lille baby. Han har bare tilpasset sig familien, og de store føler ingen jalousi. Sebastian er helt forelsket i ham. Bare lillebror siger det mindste klynk, tager han ham op og synger for ham, siger Louise, som kun holdt en måneds barsel, inden hun startede på skole igen. Derfor er det Martin, som er gået hjemme med Marius, og det har givet far og søn et særligt bånd. - De to er virkelig pot og pande. Marius er fars lille øjesten. Svær start som papfar Som papfar klarer Martin det også imponerende, og både Sebastian og Tobias er meget glade for ham. Men det tog noget tid for Martin at vænne sig til rollen. - I starten syntes han, det var svært med børnene, og på et tidspunkt måtte han lige have 14 dages tænkepause. Heldigvis fandt han ud af, at han ikke kunne undvære os, og han er virkelig vokset med opgaven. Især efter han selv er blevet far, hvor han har fået meget mere tolerance med børn. Troede han var en bonderøv Det er lidt af et mirakel, at Louise overhovedet fik øjnene op for den mand, som har haft så stor betydning for hendes liv. Martin skrev en dag til Louise på Facebook, fordi de havde en fælles bekendt. Men hans hilsen gjorde ikke ligefrem indtryk. - Jeg tænkte bare, at han slet ikke var noget for mig. Jeg boede i Kolding og var en bypige, og jeg var sikker på, han var en rigtig bonderøv, griner Louise, som dog selv kontaktede Martin efterfølgende. Men det var udelukkende af nød. Hun var netop blevet brændt af på Valentinsdag, og nu skulle hun finde en anden mulighed. Den mulighed fik en kæmpe betydning for hendes liv. Lært ikke at dømme folk - Martin var slet ikke, som jeg havde forestillet mig, og vi har stort set været sammen lige siden. Det har virkelig lært mig, at man skal passe på med at dømme folk. LÆS OGSÅ:  Læs også, hvordan Louise Brylle fra De unge mødre smed 38 kilo på udeoghjemme.dk Læs også om Natascha Linea, som får sin datter hjem efter tvangsfjernelsen den 30. november   ;Lørdag, 23. november 2013
Allan Simonsen: En vidunderlig rejse er slut; - Jeg har det faktisk rigtig godt – vi har gjort det vi kunne. Vi er rigtig tilfredse. Sådan lød den umiddelbare kommentar fra fodboldspilleren Allan Simonsen i minutterne, efter at han og partneren Sofie Kruuse blev stemt ud af årets Vild med dans. En imponerende semifinaleplads blev det til, men selv om han fredag efter fredag har været seernes Vild med dans-darling, var det ikke nok. De bedste dansere er i finalen. - Vi havde ikke regnet med, at vi kom så langt. Det har været en vidunderlig rejse. Vi har nydt at være sammen med de vidunderlige mennesker, sagde Allan Simonsen. Sofie i tårer Publikum kvitterede med en kæmpe applaus, og Sofie Kruuse var rørt til tårer, da hun blev spurgt om, hvordan de forgangne måneder havde været. - Det er meget, meget stort. Jeg er bare så stolt af Allan. Han er det mest fantastiske menneske, sagde hun, hvortil Allan prompte svarede: - Og Sofie er også det mest fantastiske menneske. Der er ingen tvivl om, at parret er blevet reddet af danskernes mange sms-stemmer gang på gang. Og til dem sendte Allan Simonsen en særlig hilsen: - Tusind tak derude. Tak for hjælpen. I har bragt os rigtig langt, og vi er så glade for det. ;Fredag, 22. november 2013
Så gik den ikke længere: Allan Simonsen ude af Vild med dans; Det var lige ved og næsten, men semifinalen blev endestationen for Allan Simonsen, der er ude af årets Vild med dans. Uge efter uge har danskerne ellers stemt Spurven fra Vejle videre. Men denne gang kom der ikke stemmer nok. De to bedste dansepar er i finalen. Det var en usædvanlig nervepirrende omgang, hvor der ingen omdans var til at redde et af parrene. Aftenens Vild med dans-semifinale var benhård – to par er i finalen næste fredag. Stort tillykke til Mie Skov og Mads Vad samt Uffe Holm og Karina Frimodt. Der venter nu de to par et gigantisk arbejde op til finalen om en uge, hvor der jo blandt andet skal danses en freestyle. LÆS OGSÅ: Allan Simonsen: En vidunderlig rejse er slut Vild semifinale Og der bliver noget at leve op til. Semifinale-showet var et spektakulært program med masser af forrygende flot underholdning - og mange høje karakterer. Først var parrene ude i deres individuelle danse, der for alles vedkommene var en wienervals. Dermed har de alle tre par klaret alle de 10 klassiske konkurrencedanse.  Uffe og Karina indtog som det første par gulvet i wienervalsen. - Hvorfor er der otte dommere, spurgte en helt smadret Uffe efter dansen. - Det var den mest selvsikre balløve-Uffe jeg har set i det her program. Det var elegantieren Uffe, sagde Hübbe, der sammen med de øvrige dommere var enige om karakteren: 9-9-9-9 Allan slutter på toppen Efterfølgende var det Allan Simonsen og Sofie Kruuse, der skulle danse wienervals. Sofie i en drøm af en lyserød kjole med sølvpalietter - Man kan tydeligt se, at du har forstået de ting, Anne har sagt til dig (parrene blev trænet af Anne Laxholm op til semifinalen, red.). Man kunne se, at dine fødder begynder at bevæge sig meget, meget bedre, sagde Jens Werner - Det er blevet en hel del bedre. Du har hele Danmarks befolkning som din familie, hvor man beskytter den svage. Hele familien har båret dig igennem. Du bliver aldrig en topdanser, men jeg er sikker på, at du vil slutte på toppen, og det var meget godt det her, sagde Britt Bendixen. Karaktererne lød: 4-5-4-5 Mie og Mads var vidunderlige - Vidunderlig, var den første kommentar fra Britt Bendixen, efter at Mie Skov og Mads Vad havde danset deres wienervals. - En dejlig wienervals – jeg er imponeret, I er smukke, ideerne sprutter ud af jer. Tillykke med jer, sagde dommeren endvidere. - Jeg kan kun være enig. Det var alletiders, rigtig flot fodarbejde. Det var rigtig, rigtig lækkert. Tillykke til jer begge to, lød det fra Anne Laxholm. Jens Werner mente, at dansen var til et klokkeklart 10-tal. Karaktererne lød: 9-9-10-9 Imponerede dommere havde 10-tallerne fremme Men selv efter dette var semifinalen langt fra slut endnu. For første gang nogensinde skulle parrene være tre mand på gulvet. Uffe og Karina skulle som det første par på gulvet med den tidligere Vild med dans-vinder Marianne Eihilt i en samba. De to blonde dansere dansede omkring Uffe Holm, der så meget tilfreds ud med situationen. - Det var virkelig, virkelig godt, underholdende, humoristisk, superflot, virkelig et skidegodt show, sagde Hübbe efterfølgende, og Jens Werner stemte i: - Du er finaleklar, sagde Jens Werner. Karaktererne talte da også deres eget sprog: 10-9-10-9 Bedre med to damer end med en Næste par på gulvet var Allan Simonsen og Sofie Kruuse med den firedobbelte danmarksmester Malene Østergaard i en paso doble. Allan Simonsen gjorde sit bedste med de to femme fatales, og der var ros fra dommerne. - Paso doblen passer godt til dig og din personlighed – det er en privat og aggressiv danse – du træder i karakter, sagde jens Werner - Du er bedre med to damer end med en. Det er meget godt klaret. Du fandt selv highlightet. Det var godt brølt, løve. Godt brølt, sagde Britt Bendixen. Og der var ikke kun i baglokalet, at Allan Simonsen blev mødt med olé, olé. Dommernes olé lød: 4-5-6-6 – en tangering af fodboldspillerens bedste. Bedste dans i år Sidste trio på gulvet var Mie Skov, Mads Vad sammen med den tidligere Vild med dans-deltager René Christensen, der fejede over gulvet i en imponerende jive, hvor det til tider var svært for almindelige publikum at se, hvem der var professionel og amatørdanseren. Og der var stående ovationer til de tre fra publikum. - Det var så sejt. Hold da op. Det var en eminent jive, og du var næsten ligeså eminent som herrerne, sagde Anne Laxholm, der blev bakket op af de øvrige dommere. - Hold da kæft. Du er en danser. Du kan danse, sagde en dybt imponeret Hübbe. Dommerne var ikke i tvivl: 10, 10, 10, 10 – dette års første 40 point. Som Claus Elming sagde: Det gøres ikke bedre. På fredag er der finale. ;Fredag, 22. november 2013
"Sådan bliver ""Vild med dans""-semifinalen";" Er det i aften ""Vild med dans""-festen stopper for fodboldikonet, Allan Simonsen? Går Uffe Holm videre? Er Mads Vad sammen med sin dygtige nydanser Mie Skov på vej til sin freestyle nummer to i ""Vild med dans"" og dermed muligheden for sejr nummer 2? Alle de spørgsmål skal besvares i aften, hvor tre par dyster i semifinalen. Allan Simonsen og Sofie Kruuse, Uffe Holm og Karina Frimodt og Mie Skov og Mads Vad.Spændingen er stor, og de tre semifinalepar har knoklet som sindssyge hele ugen. Udover at træne med hinanden har hvert par også trænet med en tredje person - nemlig endnu en professionel danser. For første gang skal der nemlig danses triodans, hvor hver par har en tidligere professionel deltager med. I triodans skal Allan Simonsen og Sofie Kruuse danse med Malene Østergaard, Uffe Holm og Karina Frimodt danser med Marianne Eihilt og Mie Skov og Mads Vad danse med René Christensen. DET SKAL DE DANSE: Mie Skov og Mads Vad danser jive.Allan Simonsen og Sofie Kruuse danser pasodoble.Uffe Holm og Karina Frimodt danser samba. Der er ingen livekunstnere i semifinalen. ";Fredag, 22. november 2013
Medina og Christopher er flyttet; Der er næppe nogen fare for, at Medina og Christopher keder sig i deres liv. Og hvis de gør, tager de blot et smut på ferie. Eller flytter. Og det sidste gør de næsten ligeså tit, som de rejser. Ekstra Bladet skriver, at pop-parret ifølge Folkeregistret, nu har fået adresse på Islands Brygge, idet de har indlogeret sig på bolig-hotellet Stay, der har udsigt over Københavns havn. Ifølge avisen er parret flyttet fra deres 148 kvadratmeter store penthouselejlighed på Halmtorvet på Vesterbro og har nu valgt at rykke tættere sammen på blot 70 kvadratmeter i deres nye hotellejlighed til 22.000 kr. pr. måned. Populært blandt kendte Inden parret valgte at søge mod København, boltrede de to sig i en villa på 1026 kvm i Whiskybæltet nord for København, hvor de i en periode var naboer til Christian Kjær og betalte en husleje på 33.00 kr. om måneden. Nu forsøger parret sig så med mindre forhold, men på et sted hvor andre kendisser også har slået deres folder. Både Remee, Frederik Fetterlein og Nicklas Bendtner har før gjort holdt i hotellets lejligheder, inden de har besluttet sig for en mere stationær bolig. Hvor længe Medina føler der er plads til både hende, Christopher og ikke mindst hendes gigantiske garderobe, vil den kommende tid vise. ;Fredag, 22. november 2013
Ingen omdans i Vild med dans-semifinale;" Alle, der har deltaget i ""Vild med dans"" ved, hvor nervepirrende det er at stå i ""dødsbananen"" - nevøst ventende på, om ens navn blive råbt op som en af dem, der er gået videre. Det slipper de tre semifinalepar for i aften. Her er det nemlig udelukkende seernes sms-stemmer, der afgør, hvem der ryger videre til det endelige opgør i finalen den 29. november. Det bliver parret med flest og parret med næst flest stemmer, der ryger videre. Så både Allan Simonsen og Sofie Kruuse, Mie Skov og Mads Vad samt Uffe Holm og Karina Frimodt håber på og krydser fingre for at få sms-stemmer nok til at gå videre. ";Fredag, 22. november 2013
Kronprins Frederik deltager i TV2-program; Kronprins Frederik har været med ombord på Nordkaperen under en del af Troels Kløvedals maritime Danmarks-turné, der kan følges på kanalen TV 2 Fri.  Der er kongelig gæstestjerne-optræden i serien ”Mit Danmark”, nærmere bestemt i afsnittet , der sejler over skærmen den 2. december. Frederik og Troels har kendt hinanden i mange år, og der bliver tid til et par gode sømandssamtaler om gamle dage ved roret i episoden først i december, og så skal kronprinsen, som den frømand han er, også en tur i vandet med dykkerdragt, maske og iltflaske på ryggen for at se nærmere på den undersøiske del af riget. Kendt hinanden i flere år Danmarks kommende konge har tidligere medvirket en Troels Kløvedal-serie på TV. På DR 1 fortalte Kløvedal i 2010 ”Flådens Historie”, og i den forbindelse fik han sig en god snak om søslag og andre flådefortællinger med kronprinsen. TV 2 Fri-serien ”Mit Danmark” er i øvrigt den mest sete serie hidtil på den forholdsvis nye kanal, og med kronprins Frederik på skærmen sammen med den populære søulk Kløvedal er der stor chance for, at det kongelige afsnit 2. december sætter ny seerrekord på TV 2 Fri. SE TRAILEREN FOR DET KONGELIGE PROGRAM HER ;Fredag, 22. november 2013
Gustav Salinas skuffet over dom til voldsmand;" For to måneder siden var reality-stjernen fra ""For lækker til love"" og ""Divaer i junglen"", Gustav Salinas, i byen, hvor en 24-årig mand kaldte ham bøsserøv og kastede en flaske i hovedet på ham. Angiveligt fordi Gustav ikke ville lade sig fotografere med ham.   Torsdag mødtes de to i byretten, hvor voldsmanden blev idømt to måneders ubetinget fængsel, men kunne forlade retten som en fri mand, fordi han allerede har siddet fængslet siden 21. oktober. Gustav og hans veninde Lisa Lentz, som var med i byen den fatale aften, vidnede begge mod den tiltalte og var utilfredse med sagens afgørelse. Det fortæller de i en video på eb.dk. Ubehageligt - Det er uretfærdigt, at han nu bare kan gå frit rundt, og jeg kan møde ham på samme sted. Jeg har lært, at jeg må beskytte mig selv bedre, når jeg går i byen. Måske må jeg have flere mennesker omkring mig eller få en bodyguard, siger Gustav, hvis gode veninder, Linse Kessler og Lisa Lentz også var tilstede i Byretten for at støtte ham. - Det er en utilfredsstillende dom. Jeg ville ønske, der blev statueret et eksempel med en hårdere straf som en advarsel til andre. Jeg synes, det er ubehageligt, man skal føle sig utryg ved at gå i byen, siger Lisa Lentz. Foreningen ”Stop had” var mødt op ved retten med en stor gruppe af støtter. De bakkede ikke mindst op om, at Gustav havde meldt sagen til politiet i stedet for blot at lade den passere. ";Fredag, 22. november 2013
Rytteriet-stjerne får hovedrolle i ny tv-serie;" Han er for alvor blevet kendt som både Erik og Fritz i tv-satie-serien ""Rytteriet"", men nu står den på helt nye udfordringer for skuespilleren Martin Buch. Han får nemlig sin første store hovedrolle på film. Det sker i tv-serien ”To mand frem”, der skal sendes på DR 1 i det nye år. Den anden mand spilles af Esben Dalgaard Andersen, og det såkaldte hverdagsdrama handler om to mænd, der forsøger at få stablet en ny tilværelse på benene. BT skriver, hvordan tv-kanalerne i øjeblikket ruster sig til krig på tv-serier. Der har aldrig været så mange danske dramaserier at vælge imellem som det kommende år, og det gælder om at vinde seernes gunst. Ny serie om tro på vej DR længe har siddet tungt på de gode dramaserier og har tænkt sig at fortsætte festen ved blandt andet at have fået Adam Price til at skrive på en ny TV-serie, der denne gang ikke skal handle om politik som i Borgen, men om tro. Serien har foreløbigt fået arbejdstitlen ”Herrens veje”.   Nytårsdag begynder DRs nye søndagsserie ”Arvingerne”, der er planlagt til 18 afsnit, og som omhandler et opgør med hippiegenerationen. Serien har blandt andre Kirsten Olesen, Jesper Christensen og Trine Dyrholm på rollelisten. Og til efteråret er DR klar med Ole Bornedals historiske dramaserie ”1964”. DR er nu ikke alene om de store serie-planer. TV2 har allieret sig med forfatterparret Stig Thorsboe og Hanna Lundblad, der stod bag DR-succeserne ”Taxa” og ”Krøniken”. De to har lavet TV2s første historiske dramaserie ”Badehotellet”, der får premiere efter nytår. ";Fredag, 22. november 2013
Allan Simonsen: Fantastisk glad og overvældet af kærlighed;" Da 60-årige Allan Simonsen startede på sin ”Vild med dans""-rejse, var han ikke på det mest lykkelige stadie i sit liv. Konen gennem flere år, Gitte, og han var separerede, den toårige kontrakt med FC Fredericia var uløbet i juni 2013, og datteren Kira på 10 var, af praktiske årsager, mest hos sin mor. At ”Vild med dans”-rejsen skulle blive så lang, havde manden der, stadig som den eneste i Skandinavien i 1977 blev kåret til Europas bedste fodboldspiller, aldrig forestillet sig. - Men det er noget af det bedste, der længe er sket. Dansen har åbnet en helt ny verden for mig. Og selvom jeg aldrig bliver den bedste til at danse, så har dansens univers givet mig en fantasitisk glæde, og jeg nyder stadig hvert sekund, fortæller Allan Simonsen til BILLED-BLADET. På vej til træning Vi fangede ham fredag formiddag på dagen for semifinalen, hvor den sindige jyde, for en gangs skyld var en lille smule stresset. Standardreplikken ”Jeg tager det stille og roligt” var skiftet ud med: - Jeg har altså rigtig travlt. Vi er på vej til træning og skal køre lige om lidt! Overvældet af kærlighed Men Allan tog sig dog tiden til at fortælle: - Jeg har lært rigtig meget af det her – og fået et fantastisk venskab med Sofie. Jeg elsker at være med, det er sjovt, og så er der et fantastisk sammenhold og en varme mellem deltagerne. Vi støtter og hjælper hinanden. Og så er jeg meget overvældet over al den kærlighed fra dem, der uge efter uge sender os videre. Det er helt fantastisk! Store ord fra en ordknap jyde, men Allan Simonsen blomstrer, folder sig ud og suger alle de skønne oplevelser til sig. Det er super næring til god livskvalitet. Gør sig absolut umage Eneste malurt i bægeret er, at Danmark er blevet delt i to – for og imod Allans deltagelse i ”Vild med dans”. - Det er jeg oprigtigt ked af, for jeg vil helst samle nationen. Men jeg kan ikke gøre noget ved det. Det er ude af mine hænder. Jeg kan kun træne og gøre mig umage – og det gør jeg absolut også. Allans datter Kira følger engageret med og er en af hans allerstørste fans. Har fået meget god veninde - Og hun sidder der også strunk i aften til semifinalen, forsikrer farmand. Den nye veninde, der er kommet ind i Allans liv, er han stadig meget fåmælt omkring og vil ikke opgradere det i kæreste-kategorien. - Det en meget god veninde, lyder det med en stemme, der nok også er blevet en tand gladere af det faktum, at den gode veninde er i hans nye liv. ";Fredag, 22. november 2013
Caroline Wozniacki og Rory Mcllroy er stadig kærester;" De har været kærester i to år og har været udsat for ikke så lidt kritik fra pressens side. Især Rory Mcllroy er blevet opfordret til at gøre det forbi med sin danske tennis-kæreste, Caroline Wozniacki, fordi hun optog for meget af hans tid, så han dermed blev en dårligere golfspiller. For nylig har da så flere gnge været rygter om, at de havde valgt at gå fra hinanden - uden at de dog selv kommenterede bruddet. Efter længe at have været aktiv på det sociale medie Twitter, hvor Caroline Wozniacki ivrigt har informeret om sit privatliv, bedyrede hun også for nogen tid siden, at hendes privatliv fra nu af ville forblive privat. Det ""løfte"" holdt hun imidlertid ikke længe.   Maner rygter til jorden Forleden lagde hun nemlig et billede op på netop Twitter af hende og Rory fra en Dubai Duty Free air show gallamiddag, hvorfra hun fortæller om en fantastisk aften og takker for at parret måtte være med til middagen.   Dermed maner tennispigen alle rygter til jorden om, at der skulle være tale om et brud mellem hende og Mcllroy.   Det fine billede af parret kan ses på Twitter. ";Fredag, 22. november 2013
Steen Lund og andre kendte kom i byrådet;" Der er ingen tvivl om, det betaler sig at være et kendt ansigt, hvis man gerne vil ind i politik. Den tidligere ""Vild med dans""-danser Steen Lund stillede op ved kommunalvalget for første gang, og borgerne i hans kommune, Odense, har tilsyneladende ikke glemt danseren - og borgerne har åbenbart også en tro på, at han kan andet end at danse. I hvert fald kan Steen Lund bryste sig at være kommet ind i byrådet med dobbelt så mange stemmer, end han selv havde forventet. Det skriver BT. - Jeg blev lidt ydmyg, for jeg er virkelig, virkelig stolt over valget. Jeg strøg helt op som nummer fire i vores parti, selv om jeg havde regnet med at skulle kæmpe om det ottende mandat, siger Steen Lund, der fik 812 personlige stemmer. Sportsfolk ind i politik Steen Lund har i dag en fuldtidsstilling hos Lego, men regner med at kunne forene det med jobbet som politiker. Endnu ved han dog ikke, hvilket udvalg han bliver sat i. Også andre steder i landet kom kendte ansigter til magten. Den tidligere badmintonspiller, Poul-Erik Høyer genvandt sin post for Venstre i Gribskov kommune, og på Frederiksberg ved København kunne den tidligere cykelrytter Brian Holm hæve armene i triumf. Den nuværende sportsdirektør stillede nemlig op for De Konservative og bliver ny mand i byrådet. Han var nummer 15 på listen, men var med sine 786 personlige stemmer, den der fik næstflest stemmer efter borgmester Jørgen Glenthøj. Også håndboldspilleren Katrine Fruelund, der stillede op for Venstre i Randers, blev stemt ind i byrådet. Også hun fik op mod 800 personlige stemmer. ";Fredag, 22. november 2013
Scarlett Johansson: Jeg skal lade være med at ændre på min forlovede; Den 29-årige skuespiller Scarlett Johansson har fundet kærligheden i den franske journalist Romain Dauriac, som hun for nyligt har forlovet sig med. Men hun er udmærket selv klar over, at hun prøver at ændre på manden i sit liv. Hun har derfor sat sig for at lære at forstå og respektere ham som person i stedet for at omforme ham efter sit eget ideal. - Jeg kan afgjort relatere til vanen med at ville have, at din partner på en måde skal passe ind i den form, man har lavet til dem. Vi lægger pres på nogen omkring bare at gøre det på den måde, vi synes, det skal gøres på, siger Scarlett Johansson til magasinet Marie Claire. Vi udvikler os af forskellene Hun mener dog, at hun med alderen har lært at tackle netop den side af sig selv. - Det kræver en masse udvikle og ransagning at forstå, at det er forskellene i forhold, der beriger og styrker forholdet, som får os til at udvikle os som mennesker og partnere. Jeg forstår den overbevisning – jeg ved, at det er noget, jeg er skyldig i, siger skuespilleren. LÆS PÅ Q.DK: Flirt med andre - det styrker parholdet Scarlett Johansson er glad for sit arbejde Scarlett Johansson er dog meget glad i sit personlige og professionelle liv lige i øjeblikket. Skuespilleren, der tidligere har været gift med Ryan Reynold, er især glad for sin karriere og føler sig velsignet over, at hun kan leve af skuespillet. - Jeg tror, at jeg altid af natur har været en glad person. Du ved alle har deres øjeblikke, men jeg gør, hvad jeg elsker, og mit job er meget tilfredsstillende, og jeg bliver betalt for det. Jeg bor i New York, jeg bor i Paris, jeg rejser meget. Jeg arbejder med folk, jeg beundrer. Hvad har jeg at klage over?, siger Scarlett Johansson. Skuespilleren er lige nu aktuel i de danske biografer i filmen Don Jon. Scarlett Johansson er ekspert i hudsygdomme. Læs hvordan på ELLE.dk   ;Fredag, 22. november 2013
TOP 10: Her er Danmarks rigeste familier; Så er årets liste over landets rigeste familie blevet offentliggjort. Det er Magasinet Forbes, der i samarbejde med dagbladet Børsen har udarbejdet listen, der viser at Danmarks ti mest velhavende familier samlet set sidder på en formue på over 236 milliarder kroner. 1: Det kører stadig upåklageligt for Lego-familien, Kirk Kristiansen, der sidder stabilt på første pladsen som Danmarks suverænt rigeste familie. Den kan prale af at være god for 85,6 milliarder og eje 75 procent af Legos aktieposter. 2: Der er næsten 45 milliarder kroner ned til andenpladsen, som Anders Holch Povlsen fra Bestseller besidder. Manden som står bag Danmarks største og bedst sælgende modesucces er også hovedaktionær i internetsuccesen Asos, og så er Holch Povlsen en mand, der formår at holde sig uden for mediernes søgelys. Han lever formentlig fint efter parolen: Den der lever stille lever godt. 3: Danfoss Familien klarer sig stadig upåklageligt. Med deres 25,4 milliarder kroner indtager de listens tredjeplads. Det er i øjeblikket stifterens søn, Jørgen Mads Clausen, der står i spidsen for erhvervsimperiet, men også hans mor og andre familiemedlemmer har været og er en del af Danfoss. 4: Der er en milliard kroner ned til listens nummer fire, som Dyne-Larsen indtager. Skønt Lars Larsen ikke længere er direktør i Jysk, der har mere end 2000 butikker verden over, er han stadig bestyrelsesformand og ejer af koncernen. Han er god for 24,335 milliarder kroner. 5: Coloplast familien Louis-Hansen, der kan noget med stomiposer, kan lune sig ved at være i besiddelse af 22,581 milliarder. 6: Ecco-skos Hanni Mereta Toosbuy Kasprzak er den eneste kvinde på årets top ti. Hun er ejer og bestyrelsesformand i skofirmaet Ecco, som i år fejrer 50 års fødselsdag. Hun er god for 11,892 milliarder. 7: 7,794 milliarder. Igen er Lego på banen. Denne gang med firmaet ”Lego/investeringer”. For seks år siden blev familien bag Lego opdelt i to. Mens Kjeld Kirk Kristiansen beholdte Lego, fik hans søster penge. Pengene bliver nu forvaltet af forskellige investeringsvirksomheder. 8: 7,747 milliarder står der i boet efter afdøde Mærsk Mc-Kinney Møller. Halvandet år har det taget at lave den gigantiske opgørelse af skibsredderens ejendele så som aktier, ejendomme, kunstværker og en lystyacht. Alene aktieposten hos A.P. Møller-Mærsk har med dagens kurs en værdi på 7,5 milliarder kroner. Arven tildeles hans tre døtre. 9: 6,544 milliarder står der i boet efter Haldor Topsøe, der havde rederiet Haldor Topsøe A/S, og som døde fire dage før sin 100 års fødselsdag i maj i år. 10: Per Enevoldsen og hans hustru, Winnie, har sammen smykkefirmaet Pandora, som siden børsnoteringen i 2010 har nået uanede højder. Parret og deres søn, Christian, ejer i dag samlet værdier i Pandora og andre firmaer for 6,227 milliarder kroner. Kilde: Børsen ;Torsdag, 21. november 2013
Helle Fagralid: En lykke at blive mor;" - Den dag jeg blev mor er en hidtil vigtigste dag i mit liv. Jeg oplevede med det samme en helt ny følelse af, at jeg var villig til at gøre ALT for dette lille menneske, som jeg nu havde ansvaret for. Det var et instinkt, en urfølelse, som jeg ikke kendte før, siger Helle Fagralid i et større interview i ALT for damerne. En udtalelse, der står som lidt af en kontrast til den hovedrolle, hun lige nu har i Nils Malmros´ nye film Sorg og glæde. Her spiller hun Malmros´ kone, der for 29 år siden slog parrets ni måneder gamle datter  ihjel i en psykose. En enorm sorg ikke mindst for Malmros´ kone selv, fordi hun netop havde det med sin datter, som HelleFagralid har det med sin søn. ”Hun var det bedste, jeg havde”, siger Helle Fagralid som Malmros´ kone i filmen.   - Min rolle i Nils Malmros' ""Sorg og Glæde"" var selvfølgelig en kæmpe udfordring, fordi min karakter var kompleks, og filmen bygger på virkelige hændelser, men det føltes samtidig enkelt, som at gå ind i en verden, hvor alt er lagt tilrette for dig, hvor det kun handler om at stille sig til rådighed for teksten og instruktøren, siger Fagralid. Nils Malmros og hans kone formåede at blive sammen trods deres store tragedie. Formentligt fordi kærligheden for nogens vedkommende overvinder alt. Sådan er det ikke gået Helle Fagralid selv. Sidste år giftede sig med instruktøren Ole Bornedal, efter at være blevet skilt fra den mand, hun har sin søn med. At hun klarede skilsmissen godt, er hun dog meget stolt over og taknemmelig for. – At gå igennem en skilsmisse og bevare venskabet med min eksmand. At min søns far og jeg i alle de vanskelige situationer og svære følelser fandt en modenhed og et fokus, der handlede om, at vores søn skulle lide mindst muligt. Det er noget det, jeg er allermest stolt over, siger Helle Fagralid, der i interviewet bliver spurgt til flere forskellige højde- og lavpunkter i sit liv.     ";Torsdag, 21. november 2013
Kirsten Olesens teaterhund måske kidnappet; Skuespilshusets opsætning af forestillingen, Onde Ånder, måtte spille sidste forestilling uden en meget vigtig lille hund, der har haft en stor rolle i stykket, og som på mystisk vis forsvandt umiddelbart inden stykket skulle spilles for sidste gang i fredags. Det drejer sig om den lille pomeranian-hund, Trille, der hver eneste aften har siddet på armen af skuespilleren, Kristen Olesen, og som pludselig var væk da tæppet gik for den sidste forestilling. Umiddelbart inden var hunden ude at gå med sin ejer og var pludselig væk. Formentligt kidnappet. Det skriver BT. På Skuespilhuset blev meddelelsen om Trilles forsvinden modtaget med tristhed, og den sidste forestilling blev meget anderledes for skuespilleren Kirsten Olesen, -Trille var jo vores søde og dejlige hund. Hun var en meget fin og dygtig medspiller, der altid opførte sig fuldstændig eksemplarisk på scenen, selv om hun aldrig havde optrådt før. Trille havde stor betydning for den rolle, jeg spillede. Jeg havde hele tiden hunden i min favn, og min figur talte gennem hunden. Så det var meget anderledes både for mig og forestillingen ikke at have Trille med, siger Kirsten Olesen. Hundes ejer, Mia Katrine Kastrup, er naturligvis rystet over sin hunds forsvinden. Da hun skal til at lufte Trille på kajen ved Amalienborg slot, står hun et øjeblik og roder i sine lommer, og da hun kigger op igen er Trille væk, fortæller hun til BT. - Tre personer havde gået tæt bag Trille og mig og fløjtet efter os. De to af dem var mænd i alderen 20-30 år, den sidste var muligvis en pige. Jeg tror måske, det er dem, der har taget Trille. Trille er meget tillidsfuld og løber hen og snuser til folk, så de har nemt kunne tage hende op, siger Mia Katrine Kastrup, der naturligvis inderligt håber på, at Trille kommer tilbage til hende.     ;Torsdag, 21. november 2013
Singleliv: Charlotte er forelsket; Det var ikke berømmelse, som fik singlemoren Charlotte Hyllekvist Hansen til at melde sig til Kanal4 programmet ”Singleliv”. Det var et oprigtigt ønske om at finde kærligheden. Det har vist sig at være en god taktik. Den kønne pædagog fra Glostrup nåede at være med i en sæson. Nu er hun stormende forelsket og i et parforhold, hvor hun og kæresten allerede efter tre måneder deler hverdag og sorger og glæder med hinandens børn. Livet er vendt op og ned - Mit liv er vendt fuldstændig op og ned. Jeg er utrolig lykkelig og meget afslappet. Tingene er bare kommet helt naturligt, og i dag er jeg så glad for, at jeg ventede på den rigtige i stedet for hurtigt at finde en kæreste bare for at have en, siger 38-årige Charlotte, som har været alene med sine to teenagedrenge, siden de var små. ”Singleliv” førte til kærlighed Da hun meldte sig til ”Singleliv”, var hun klar til en forandring, og det var da også programmet, som indirekte var skyld i, at hun stødte på den 45årige Karsten. For at sætte lidt skub i hendes kærlighedsliv, opfordrede TV-folkene hende nemlig til at oprette en profil på Dating.dk. Noget, som Charlotte tidligere havde taget afstand fra. Syntes dating var akavet - Jeg havde prøvet det før og lagt det fra mig. Jeg følte ikke, det var noget for mig, for jeg syntes, det var så akavet og opstillet. Men det akavede og opstillede forsvandt dog hurtigt, da hun efter en måneds skriveri frem og tilbage stod overfor Karsten på Glostrup Station. De to havde en meget uhøjtidelig første date. Gik i Netto og købte fire øl - Vi gik i Netto og købte fire øl, og så satte vi os ned til søen og snakkede. Vores date sluttede faktisk først 22 timer senere, griner Charlotte, som havde den helt rigtige mavefornemmelse efter første date. - Det var en stor overraskelse, at det gik så godt. Faktisk mødtes vi dagen efter og sagde: Så er vi vel kærester. Ja, det er vi. Der er ingen tvivl om, at det er meget stor kærlighed, siger Charlotte, som nyder, at hun og Karsten er gået 100 procent ind i hinandens liv. Og der er nok at gå ind i. Selv har Charlotte to store drenge, og Karsten er far til en lille datter på 1 år og en dreng på ni år. LÆS OGSÅ:  Putte fra ”Singleliv” om bruddet fra kæresten: det har kostet tårer Claus fra ”Singleliv” er bange for at blive såret  ;Torsdag, 21. november 2013
Pernille Højmark: Når Kroppen begynder at forfalde; Vi bliver klogere med alderen, og vi begynder at hvile mere i os selv. Der er mange fordele ved at blive ældre. Men noget af det der også sker med os når vi bliver ældre er der nok mange der ikke vil kalde en fordel. Kroppen begynder at forfalde på en anden og hurtigere måde end da vi var yngre. Og det er også ved at ske for skuespilleren Pernille Højmark, som danskerne kender fra hendes roller i TV-serierne ”Taxa” og ”Krøniken”, ligesom hun er forsanger i bandet Sweethearts. – Man kan jo godt mærke, når man kommer om på den anden side af de 50, at så begynder det at tage sydpå, det hele, armene, lårene, hele tyngdepunktet. Dét synes jeg ikke specielt godt om, siger hun til søndag.dk. Fitnesscentre lugter Og selv om vi fra alverdens forskellige steder bliver tudet ørene fuld af gode råd om motion og om hvor vigtigt det er for os at dyrke motion, så preller det af på Pernille Højmark. I hvert fald interesserer det at holde sig i form hende ikke. – Jeg går ikke særligt meget op i at træne og holde mig i form. Det kedeligste i verden er et fitnesscenter. Alene lugten, konstaterer hun. Jeg går tur med mine hunde Pernille Højmark sidder dog ikke stille og dovner den hjemme på sin sofa. Som forsanger i Sweethearts drøner hun rundt – både i landet og på scenen. Og så har hun sine hunde, fortæller hun. – Jeg går med mine hunde hver dag. Det er dét, jeg gør. Og så beslutter jeg hver mandag, at nu skal jeg i gang med et eller andet. Men indtil jeg rigtig kommer i gang, har jeg tænkt, at jeg vil gøre mine hundelufte-ture til en blanding af kapgang, hop og løb. Det skal nok ende med at se sjovt ud, siger hun. LÆS OGSÅ:Anne Glad synes selv hendes bryster er bittesmå. Men kunne hun finde på at få opereret dem større? Få svaret på søndag.dk Pernille Højmark spiser lykkepiller. På søndag.dk fortæller hun, hvorfor hun har brug for antidepressiv medicin ;Torsdag, 21. november 2013
Ann Mariager: Det er mageløst at være single; Ann Mariager journalist og forfatter. Og så er hun single. Bor alene. Ligesom en million andre danskere gør det. Hun kalder det at være mageløs. Enestående. Og Ann Mariager er det hele. Også en lille smule træt af at høre sig selv og andre omtale singletilværelsen som noget, man ved en fejl er havnet i. Så dét skrev hun da lige en bog om … ’Mageløs på matriklen’. - Jeg kunne ikke holde ud, at vi singler blev talt om som ’undtagelser’, når det nærmere er reglen, siger forfatter og foredragsholder Ann Mariager til Oestrogen.dk. - 42 procent af alle ægteskaber bliver opløst, så det er altså ret almindeligt at være alene. Og helt ærligt … det er da heller ikke alle, det klæder at være gift, griner forfatterinden – men mener det.” Laver du så mad til dig selv? Det bedste i verden er ikke nødvendigvis at være to. - Vi regner jo med, at alle gerne vil leve sammen i tosomhed. Sådan er det bare ikke nødvendigvis. Alligevel skal vi stå model til kommentarer som ’jamen, laver du så mad til dig selv’, som om det ikke er dét værd at lave mad … bare til mig. Mageløs … med måde Men ja. Ann Mariager laver mad til sig selv. - Ja da. Og jeg kan også sagtens finde på at gå ud at spise for mig selv. Det er der for resten en hel del, der gør. Man skal være god ved sig selv. Hun rejser også alene, og i ’Mageløs på matriklen’ disker hun op med alverdens gode råd til, hvor man skal rejse hen som mageløs … og hvor man ikke skal rejse hen. Jamaica, f.eks. - Det var en ynk! Så sad jeg dér blandt nygifte i en lagune, verdens mest romantiske sted. Dét var ikke sagen. Men så ved man da dét. Det dyre singleliv Man ved også, at man skal ha’ den tunge tegnedreng med på rejsen. Singlelivet ER dyrt. - Det er da irriterende, at vi ikke kan få ordentlige vilkår. Det koster bare fire gange så meget at rejse som single, og så bliver du måske spist af med et enkeltværelse til overpris lige op ad elevatorskakten, fortæller Mariager. Men rejsebranchen har så småt opdaget, at single-folket ikke er en uddøende race. - Men der må meget gerne ske meget mere, siger Ann Mariager. Singleliv og statustab Dét må der også gerne i folks forståelse for singlelivet, helt generelt. For det er – åbenbart – et statustab at være mageløs. - Der er folk, der køber ind til flere, selv om de bor alene. Der er også stadigvæk masser af singler, der ikke lige bliver inviteret med til festen, fordi man er en trussel. Og vi bliver nødt til at gøre op med vores idé om, hvordan singletilværelsen er – og AT den er der for så mange mennesker. Enestående - men langt fra alene Og Ann Mariager har selv krabbet sidelæns langs panelerne. Følt sig ufuldendt. Troet på, at det gode liv kun fandtes i det faste parforhold. Endda selv om hun faktisk havde det noget så glimrende alene. - Det er spild af tid og kræfter, og det var en stor lettelse at finde frem til – og sige det højt – at det her altså ikke er en fase, det her. Det er et liv. ’Mageløs på matriklen’ er udgivet i 2013 af Gyldendal. LÆS OGSÅ:  Lever sammen – men bor hver for sig. Læs om parret der lever sådan på oestrogen.dk Hvornår er man ikke klar til et forhold. Læs mere på oestrogen.dk  ;Torsdag, 21. november 2013
Mette Blomsterberg åbner café i Lyngby; I ”Vild med dans” fik Mette Blomsterberg en sjetteplads sammen med Michael Olesen, men den populære konditor har bestemt ikke slappet af, siden hun blev stemt ud af konkurrencen. Tværtimod har hun forrygende travlt. Sammen med sin mand, Henrik Jæger Blomsterberg, er Mette nemlig i fuld gang med at etablere en café i Lyngby. - Vi har forrygende travlt og er lige nu i gang med at få nogle byggetilladelser på plads. Det bliver et café- og konditori-sted med et let køkken med sandwich og naturligvis også kager og hjemmebagte boller. Lidt i stil med den café, vi i mange år have på Glyptoteket, fortæller en travl Henrik Jæger Blomsterberg. Går alt efter planen skal cafeen åbne i marts 2014.   ;Torsdag, 21. november 2013
Karina Frimodt danser med Marianne Eihilt i semifinalen;" For første gang i den danske ""Vild med dans"" skal der danses triodans. Det sker i semifinalen på fredag. Men allerede i september, da sæson 10 startede vidste de professionelle dansere, at der ville indgå en triodans. - Ja, for Karina Frimodt spurgt mig allerede den gang, om jeg ville danse med hende og Uffe Holm, hvis de skulle danse triodans. Hun vidste dog ikke dengang, at det var helt henne i semifinalen triodansen kom, fortæller Marianne Eihilt til BILLED-BLADET. - Men pludselig ringede hun og sagde ""så for søren"", nu bliver det altså til noget. ""Vild med dans""-veteranen Marianne Ehilt, der har vundet to gange - en gang med Robert Hansen og en gang med Joachim B. Olsen - var meget i tvivl om, hvorvidt hun skulle sig ja til det lille comeback på Danmarks mest berømte dansegulv. - Jeg synes, jo, at når man er stoppet, så er man stoppet, men det her er en helt ny måde at være med på, og det er rigtig dejligt at være tilbage på holdet. Det er lidt som at komme tilbage til folkeskolen, lyder det med en grin fra Marianne Eihilt. - Jeg skal kun danse to minutter, men alligevel er der masser af træning og kostumeprøver og så videre. Men jeg glæder mig helt vildt til fredag aften, og jeg synes Karina, Uffe og jeg passer godt sammen - også i alder. Karina er 35, Uffe 37 og jeg er 39. Og så er jeg meget imponeret af Uffes udvikling. Allan Simonsen og Sofie Kruuse skal danse med Malene Østergaard i triodansen, og Mie Skov og Mads Vad skal danse med René Christensen. ";Torsdag, 21. november 2013
Jakob Kjeldberg trodsede risikoen for dengue-feber; TV-værten for 'Robinson Ekspeditionen', Jakob Kjeldberg, er lykkelig for at være tilbage i Robinson, velvidende at han igen kunne blive ramt af den frygtede dengue-feber, der ramte ham under optagelserne til programmet i Malaysia for tre år siden. Dengue-feber giver typisk høj feber, udslæt, hovedpine og muskelsmerter som ved en alvorlig influenza. Den kan være dødelig, hvis den medfører, at blodet ikke kan størkne, og har man været ramt tidligere, er der større risiko for at blive ramt igen. Derfor indstillede Jakob Kjeldberg efter første omgang af den slemme sygdom sig på, at det nu ville være slut med at lave Robinson - indtil han alligevel ombestemte sig. Glad og stolt over at være tilbage I en video på bt.dk, fortæller han hvorfor: - Det tog mig flere måneder at kommer over dengue-feberen, men da jeg var tilbage i Frankrig, hvor jeg bor, og fandt ud af at én var blevet ramt kun fire kilometer fra mit hjem, syntes jeg, det satte tingene lidt i perspektiv. Jeg har siden været flere steder, hvor det er muligt at blive ramt af dengue-feber, og ja nu har jeg altså bestemt, at selv om der er en risiko skal det være Robinson, jeg skal lave, hvis jeg skal lave TV. Jeg er meget glad for at være med igen, siger Kjeldberg. Han var helt indstillet på, at programmet nok ville finde en anden vært, efter at Robinson tog en pause fra skærmen. - Jeg var afklaret med, at hvis der skulle være Robinson igen, ville de nok tage en anden vært, men seerne har gerne ville have mig tilbage, og det er jeg selvfølgelig meget glad og stolt over. Så længe de vil have mig, bliver jeg gerne ved, siger jakob Kjeldberg. ;Onsdag, 20. november 2013
Anne-Mette Rasmussen holder jul med alle seks børnebørn; De bliver flere og flere i familien, og de er vant til at være spredt ud i flere verdenshjørner. Alligevel er det lykkedes Anne-Mette Rasmussen at samle hele den store familie til at fejre julen hjemme i Bruxelles. Her har hun og Anders Fogh Rasmussen boet, siden han 1. august 2009 tiltrådte som generalsekretær i NATO. Dejligt at det kan lade sig gøre Anne-Mette tilbringer dog stadig meget tid hjemme i Danmark, men i år er det i Bruxelles, der skal danses om juletræet. - Ja, det er rigtig dejligt, at det kan lade sig gøre at samle dem allesammen. Det er både Anders og jeg rigtig glade for. Den eneste, der ikke kan komme, er Christinas kæreste. Han skal passe lidt på sine forældre og holder derfor jul med dem, fortælle Anne-Mette Rasmussen til BILLED-BLADET. Christina er Anne-Mette Rasmussen og Anders Foghs yngste datter på 29, og Lai Bokelund er hendes 17 år ældre kæreste. Når nemt rundt om træet Men med til juleaften er den ældste datter Maria og hendes mand Jesper Duelund, samt deres tre børn Martha og Marcus og lille Johannes. Anne-Mettes og Anders' søn Henrik, der bor i USA med sin kone Kristina, kommer sammen med tvillingerne Marie og Annelise samt sidste skud på stammen, Karoline. Så der er masser af hænder til at nå rundt om juletræet.   ;Onsdag, 20. november 2013
Rapperen Clemens genindspiller Kim Larsen-klassiker;" Clemens nøjes nu ikke længere med at rappe. Der skal mere melodi på stemmen, og det er der kommet, efter at Clemens det seneste halve år har gennemgået lidt af en musikalsk udvikling. - Jeg har gået til sangtræning mindst en gang om ugen. Jeg har øvet mig helt åndsvagt, siger han til Metroxpress. Clemens ihærdighed skyldes, at han nu udsender en nye single ""Tik, tik"", som er et nummer, der er at finde på Kim Larsens 30 år gamle album ""Midt om natten"".  Stopper ikke med at rappe Rapperen har ikke været direkte i kontakt med Kim Larsen for at få lov at udgive nummeret, men han har fået grønt lys og er rigtig glad. ""Tik, tik"" er det nummer, som Clemens har øvet sig mest på nogensinde. Og den hårde træning er ikke mindst et håb om at nå videre fra, hvor han har været det meste af sin karriere.  - Nu har jeg rappet i 20 år og har selvfølgelig ikke tænkt mig at stoppe med det, men jeg gider ikke stå som 50-årig og kun kunne én ting, siger han. ""Tik, tik"" er en forløber for Clemens kommende EP ""Fire sæsoner del 2"". ";Onsdag, 20. november 2013
Oddset-Janni lykkelig for kærestens opbakning; Mens retssagen mod Janni Pedersen er i fuld gang, kan den tidligere Oddset-pige midt i sine kvaler glæde sig over, at hun har fuld opbakning fra sin nye kæreste, milliardæren Karsen Ree. Han var onsdag med i Østre Landsret for at være ved hendes side, og han tror på hendes uskyld. Den tidligere reklamemodel er tiltalt for at have narret mere end tre millioner kroner fra en ældre mand, og hun håber at få omstødt dommen fra byretten, hvor hun blev idømt et år og ni måneders fængsel. Hun er nervøs for dommen, men er lykkelig for Karsten Rees opbakning. Det fortalte hun Ekstra Bladet tidligere i dag.   - Det betyder meget for mig at han er her. Det viser, at han støtter og tror på mig, og at han er ligeglad med, hvad andre tænker. Det er flot, at han stiller op for mig, siger Janni om det helt nye forhold. Mulig fængsel venter Oddset-Janni har allerede siddet varetægtsfængslet i fire måneder og skal derfor afsone ti måneder, hvis dommen stadfæstes. Og hun er bevidst om, at en sådan dom vil sætte hendes og Karsten Rees forhold på prøve. - Det er ikke nemt i et nyt forhold, men kærligheden kan stå gennem alt, siger hun, og igen har hun Karsten Rees fulde støtte. - Det får ikke konsekvenser, slår milliardæren fast overfor Ekstra Bladet. Han tilføjer, at han ikke er bekymret for, at Janni er ude efter hans formue. ;Onsdag, 20. november 2013
Hollywood-stjerner bruger ikke sociale medier; Stod det til nogle af verdens største kendisser, skulle der ikke være noget, der hed Twitter, Facebook og Instagram.  Stjernerne får nemlig rigeligt med opmærksomhed i forvejen og ville aldrig selv berette nogen steder, hvor de opholder sig. Ekstra Bladet har samlet udtalelser fra amerikanske superstjerner, der helst ville være foruden alt der hedder sociale medier. - Hvorfor i himlens navn ville man være på Twitter som kendt? Det værste, man kan gøre, at blive mere tilgængelig. Derinde bliver man tilgængelig for alle, siger George Clooney. Og den holdning er han ikke alene om. Også kollegaen Sandra Bullock fortæller, at hun afholder sig fra at være på Twitter, fordi hun ikke vil have nogen til at vide, hvor hun er.  Bliver afsløret på Twitter Men så er der selvfølgelig dem, der bliver afsløret af andre: - Twitter ødelægger så meget for mig hver eneste dag. Folk skriver hele tiden: ”Jeg sidder ved siden af Kristen Stewart lige nu”, og så kommer paparazzierne rendende, har Twilligt stjernen sagt. Lidt anderledes forholder det sig for hele verdens Pretty woman, Julia Roberts, der erkender at være en lille smule nysgerrig. Hun betegner de sociale medier som candyfloss. - Det ser så fristende ud, og du kan ikke modstå at komme i gang, men så ender du med klistrede fingre, og det varede kun et øjeblik, siger hun. Vil hellere se folk i virkeligheden James Bond-skuespilleren, Daniel Craig, finder langt mere mening i at mødes med folk i det virkelige liv. - Jeg er hverken på Facebook eller Twitter. ”Vågnede op i morges. Spiste et æg”? Hvorfor er det relevant for nogen? Socialt netværk? Bare ring til hinanden og gå ned på pubben og få noget at drikke, siger han. Og så er der dem, der er så ”heldige”, at de slet ikke aner, hvordan man betjener en computer. Brad Pitt er en af dem, siger han - og hans kone, Angelina Jolie, påstår, at hun ikke engang ved, hvordan man tænder for den, og Brads ekskone Jennifer Aniston siger nøjagtig det samme:   ­- Jeg er virkelig en computer-analfabet. Når jeg ser folk bruge deres Blackberrys, og de betjener dem, som piger betjener en hårtørrer, bliver jeg helt målløs, har hun sagt. På BILLED-BLADET ER VI IKKE BANGE FOR DE SOCIALE MEDIER: DU KAN LIKE OS PÅ FACEBOOK ELLER FØLGE NYHEDERNE PÅ TWITTER HER ;Onsdag, 20. november 2013
Suzanne Bjerrehuus og svigerdatteren er blevet venner; Suzanne Bjerrehuus har gennem flere år ikke kunne acceptere de voldsomme skænderier, der har været mellem hendes søn, Oliver Bjerrehuus, og hans kæreste, Gunnvør. Ifølge Suzanne splittede Gunnvør familien og ødelagde Oliver. Og for Oliver, der har stået mellem de to kvinder, han elsker højest, har det været nogle opslidende år, og derfor glæder han sig over, at der nu blæser mildere vinde mellem de to kvinder. - Jeg blev 30 år ældre, mens de var uvenner. De er nu så fine venner, at de er enige om, at det er mig, der er det sorte får, og det er bedre, end dengang de var arrige hun-tigre, der ikke kiggede på hinanden, siger han til Ekstra Bladet. Nu er alt muligt Her fortæller han også, at han nærmest truede sin mor til at blive venner med Gunnvør. I sommer ville han gerne op i sin mors sommerhus i Tisvilde, men hverken hun eller naboerne magtede kæresteparrets højlydte skænderier, så Suzanne ville ikke have familien derop. Oliver allierede sig med sin ”onkel Mogens”, der er en tæt ven af familien og Suzannes ekskæreste, og sagde til ham, at hvis de ikke måtte komme, ville hans mor ikke komme til at se dem mere. Uden at høre fra sin mor besluttede Oliver at pakke bilen og tage til Tisvildeleje, og heldigvis tog Suzanne smilende imod. Og heldigvis gik sommeren godt. At Oliver har fået de to kvinder til at enes, har fået ham til at tro på, at alt er muligt. - Nu kan jeg blive statsminister, hvis det er det, jeg vil, siger han til avisen.      ;Onsdag, 20. november 2013
Karina Frimodt om fyring: Jeg er i chok;" - Jeg fik et chok, da jeg i torsdags – på mail – blev fyret fra mit job som underviser hos Kenneth Stenlund. Et job jeg har haft i fem år, fortæller en rystet Karina Frimodt til BILLED-BLADET. Fra en mail sendt til en af forældrene til Karinas elever erfarede hun, at fyringen skyldes, at hendes deltagelse i ""Vild med dans"" er for tidskrævende. - Det forstår jeg intet af. Kenneth (hendes chef, red.) har hele tiden kendt til min deltagelse – ligesom han har gjort det de andre sæsoner. I år er jeg bare nået længere – og så tager det mere tid. Men jeg har selv skaffet vikar til mine timer og har altid passet mine ting, siger en uforstående Karina Frimodt. Mormoren døde Hun erkender, at hun i ugen op til Knæk Cancer meldte fra en undervisning med blot tre timers varsel. - Men det var altså, fordi min mormor døde, og jeg gerne ville være hos hende. Og jeg har tilbudt, at mine elever kan få gratis ekstra timer efter ”Vild med dans”, siger danseren, der danner par med Uffe Holm. Karina Frimodt føler, at fyringen er uberettiget og respektløs. - Så jeg er ikke ked af, at jeg ikke skal ud til Kenneth Stenlund igen, men jeg er ked af, at jeg ikke skal se mine små elever, lyder det fra en skuffet, men fattet Karina Frimodt, der stadig har undervisning på Pejsegården hver mandag. LÆS MERE OM KARINA FRIMODTS FREMTID I DET KOMMENDE NUMMER AF BILLED-BLADET ";Tirsdag, 19. november 2013
Britt Bendixen: Allan Simonsen vinder;" Selv de hårdtdømmende dommere i ""Vild med dans"" er ved at indstille sig på, at det nok bliver Allan Simonsen, der løber med sejren i årets efterhånden meget omdiskuterede dansekonkurrence på TV2. Trods den legendariske fodboldspillers mildest talt manglende dansetalent har han fra dag ét været mere end populær som deltager i Vild med dans. Han og dansepartneren Sofie Kruuse har fået usædvaneligt mange sms-stemmer, og med den stigende popularitet har også bookmakerne kastet deres kærlighed på Allan Simonsen. Ked af det på dansernes vegne Britt Bendixen, der som dommer ved, hvordan dansetrin skal trædes, har været en af fodboldheltens skarpeste kritikere, hvad angår hans præstation på gulvet. Hun er langt fra tilfreds med situationen, men er dog begyndt at acceptere, at Allan Simonsens popularitet hos danskerne er svær at hamle op med. - Når man er en engageret dansedommer, er det klart, at man sidder og vurderer dansen og går op i små detaljer. Og så bliver man bare boomet ud af seerne. Da Allan gik videre første gang uden overhovedet at kunne danse, tænkte jeg ”WHAT?!”. Jeg blev ked af det på dansernes vegne. Men jeg tror, vi dommere har vænnet os til det, ligesom danserne har vænnet sig til det. De ved, at den bedste danser er den, der formentlig bliver nummer to i finalen, siger hun til vmd.tv2.dk. Og trods TV2s frustration over programmets drejning i år, kan kanalen trods alt glæde sig over, at der kommer flere og flere seere til. For mange må åbenbart liiiige ind at se, hvad det er, det halve kongerige taler om.   ";Tirsdag, 19. november 2013
Anne-Mette Rasmussen føler sig udenfor på valgdagen;" Da Anne-Mette Rasmussen opholder sig mere en seks måneder om året i Bruxelles, må hun ikke stemme til kommunalvalget. Og det er en meget underlig fornemmelse for et menneske, der er vokset op med politik og er gift med en mand, der har dedikeret sit arbejdsmæssige virke til netop politik. - En dejlig formiddag med dansetræning. To nye danse på to timer! Det er da hurtigt! - På vej hjem kører jeg forbi en del valgsteder med Dannebrog oppe. Jeg føler mig helt udenfor på denne festdag for demokratiet. Som ""udvandret"" må jeg ikke stemme til kommunalvalget - en meget mærkelig fornemmelse! Men jeg ønsker alle Venstre kandidater et godt valg! Lad os farve hele dagen blå!, skriver Anne-Mette Rasmussn på Facebook. Fremmedgjort i mit eget land Da BILLED-BLADET fanger hende på telefonen, uddyber hun: -Ja, det ER virkelig sådan, jeg føler det. Sådan lidt fremmegjot i mit eget land. Og det er meget underligt, at jeg ikke skal sætte mit kryds i dag. Vi plejer at gå meget op i valgdagen hjemme hos os, men det er anderledes, når man ikke selv kan stemme, siger hun. Træner til NATO-bal Formiddagens dnsetræning var med hende tidligere ""Vild med dans""-partner Thomas Evers Poulsen. - Vi træner til det årlige charity-ball i NATOs hovedkvarter, hvor vi skal danes tre danse. Rumba, Tango og Samba, fortæller Anne-Mette Rasmussen.  Hun tog selv initiativ til disse charity-danseaftener, da hun og hendes mand, generalsekretær i NATO Anders Fogh Rasmussen, flyttede til Bruxelles. Efter dansen er der et lotteri og overskuddet fra aftenen går til kvinder i Afghanistan.    ";Tirsdag, 19. november 2013
VIDEO Uffe Holm træner i undertøj ; Fredag dansede Uffe holm og Karina Frimodt en argentinsk tango, der indbragte dem hele to 10-taller. Hemmeligheden bag succesen findes muligvis i den specielle træningsform, der gik forud for aftenens performance. I hvert fald har parret lagt en video op på Facebook, hvor Uffe Holm træner kun iført sokker og underbukser – og, nå ja – en skraldespand på hovedet. Og så tabte han i øvrigt væddemålet til Karina om, hvor den argentinske tango stammer fra. Så nu ved Uffe Holm, at den ikke stammer fra Finland. SE VIDEOEN HERUNDER:    Opslag af Uffe Holm.    ;Tirsdag, 19. november 2013
Angelina Jolie modtager en Oscar; Lørdag aften stod en dybt bevæget Angelina Jolie på scenen ved den årlige Governors Award med en nyvundet Oscar-statuette i hånden. Belønnet for sit engagement i at hjælpe flygtninge og bekæmpe seksuel vold. Prisen gives ved en gallamiddag, der går forud for den egentlige Oscar uddeling i februar, hvor de præstationer, der ikke dækkes i andre kategorier, har mulighed for belønning. Det skriver P3 Norge. Angelina Jolie vandt en af aftenens tre priser, nemlig Jean Hersholt-prisen, der gives for engagement i humanitært arbejde, og så blev der ydermere fokuseret på Angelinas instruktørdebut fra 2011, hvor hun i filmen ”In the land of Blood and Honey”- om folkemordet i Bosnien i 90'erne- bragte skuespillere fra begge sider af konflikten sammen. Yngste modtager nogensinde - Det er overvældende, sagde en meget berørt Angelina Jolie fra scenen, hvor hun takkede sin mand, Bratt Pitt, for hans aldrig svigtende støtte, og sin mor for at have opfordret hende til at leve et liv til gavn for andre. Jolie er med sine 38 år den yngste, der nogensinde har fået Jean Hersholt pris for humanitært arbejde. ;Tirsdag, 19. november 2013
Mogens Camre og hans unge kone er blevet skilt; I sytten år holdt ægteskabet mellem Mogens Camre og hans 38 år yngre hustru, Lene Tychsen Camre, men nu er parret gået fra hinanden. Faktisk skete det allerede for halvandet år siden, da Lene Camre flyttede ud af parrest fælles hjem i Bagsværd. Med sig tog hun sin og Mogens Camres nu seksårige søn, William. Parret blev i den forbindelse separeret, men skilsmissen var ikke noget, den 77-årige politiker ønskede sig. Han forstår dog godt, at fruen ikke ville mere, skriver BT. Stillede nok for store krav -Når et menneske kommer i 35 års alderen, skal man vel gøre sig overvejelser om, hvad man vil med resten af sit liv. Hun var 18 år, da jeg mødte hende. Hun følte sig udsat for store krav fra min side, da hun fik både barn og job. Jeg tror ikke, hun kedede sig i mit selskab. Hun var ikke typen, der ønskede at leve et mere festligt eller løssluppent liv, men man kan jo sige sig selv, at det var meget forståeligt, hvis hun ikke ville være den, der skulle skubbe rullestolen, de sidste tre år, jeg lever. Hvis det går så galt. Mine forældre blev meget gamle og var raske lige til det sidste, og det håber jeg også sker for mig. Men man ved jo aldrig, siger Mogens Camre til BT. Da han i 1996 giftede sig med den kun 18-årige Lene, skortede det ikke på vennernes advarsler. Ingen troede på, det ville gå godt, men det gjorde det jo alligevel, forklarer Camre, der har bevaret sit venskab med Lene Camre og ser sin søn, William, hver 14. dag. Og så er han i øvrigt ikke blevet for gammel til hverken kærlighed eller politik. Camre er i dag kæreste med den jævnaldrende Karen Helbo, og så er han i gang med et politisk comeback og stiller op til kommunalvalget for Dansk Folkeparti i Gladsaxe.   ;Tirsdag, 19. november 2013
Her kan du følge Allan og Sofie; På Facebook kan du følge parrene fra ”Vild med dans”. Hør Sofie afsløre for Allan hvor mange likes parret har opnået. Allan Simonsen og Sofie Kruuse er overvældede over de mange likes de får fra deres fans på Facebook. Se i denne video Sofie overbringe Allan nyheden om, at de nu nærmer sig 10.000 likes. På Allan og Sofies facebook er det også muligt at følge med i kommentarer og små-historier om parret, og ikke mindst er der videoen med Allan, der kommer på lidt af en prøve, da han er på besøg hos Chili-Claus!    Opslag af Allan Simonsen og Sofie Kruuse i Vild med Dans.  ;Tirsdag, 19. november 2013
Pernille Højmark: Ønsker jeg kunne lade være med at drikke; For størstedelen af danskerne er et glas vin, en øl eller en drink noget, man nyder at drikke en gang i mellem, og som ikke ødelægger mere, end at alkohollen kan give tømmermænd dagen efter. Men for andre kan det være svært at styre deres lyst og trang til alkohol. Skuespilleren Pernille Højmark er en af dem, og det står hun ved - at hun stadig den dag i dag kæmper en kamp for at få styr på sin lyst til at drikke. Jeg gider ikke slå mig i hovedet Og selv om hun har det bedst, når hun ikke har alkohol i blodet, så kan det være svært at lade den stå, fortæller hun til SØNDAG. – Jeg har det bedst med at være ædru. Men jeg falder i en gang imellem. Og det gider jeg ikke slå mig selv for meget oven i hovedet med, siger hun og fortsætter: – Jeg ville da ønske, at jeg kunne lade fuldstændig være med at drikke. Men jeg har efterhånden accepteret, at jeg ikke kan drikke på samme måde, som de fleste kan, siger hun. Det bliver mere og mere ucharmerende For når Pernille Højmark, som vi kender fra Krøniken og Taxa, som forsanger i Sweethearts, ligesom hun lige nu er aktuel med bogen ’Først nu ved jeg intet’, der handler om sin opvækst med druk, selvmord og ensomhed, først begynder at drikke, så stopper hun ikke efter den første genstand. Nærmere tvært imod. - Når jeg først går i gang, vil jeg helst fortsætte til the point of no return. Og det bliver jo mere og mere ucharmerende, jo ældre man bliver. Der kan godt være noget rimeligt sølle ved en skidehamrende fuld kælling på over 50. Men en gang imellem kommer det over mig, og så må jeg altså slå et hul i asfalten, siger Pernille Højmark til SØNDAG. LÆS OGSÅ: Pernille Højmark: Derfor tager jeg antidepressiverTV-vært Katrine Hertz Mortensen fik angstanfald efter sin mors død. ;Tirsdag, 19. november 2013
Ane Cortzen: Sådan fik jeg blåt øje til julefrokosten; Den søde DR 2-vært Ane Cortzen havde været til julefrokost med snaps involveret sammen med sine kolleger i weekenden og optrådte som vært i talkshowet ”Søndag Live” med en stor hævelse og et blåt mærke under det ene øje i sit talkshow i ”Søndag Live” i går. – Det var slet ikke noget voldsomt, men under en samtale vendte jeg hovedet og ramte en fritstående trappe, som stod i stuen. Jeg havde slet ikke set trappen, forklarer Ane til BILLED-BLADET. - Jeg fik is på med det samme, og da jeg vågnede søndag morgen, tænkte jeg, hold da op. Min mand blev helt chokeret, og ja, mine kolleger var jo klar over, hvad der var sket, så jeg behøvede ikke at forklare så meget, da jeg kom på arbejde, fortæller Ane. Hun fik en masse makeup på i håb om at dække skaden. - Jeg har ikke haft ondt – kun da jeg fik pudder på, siger Ane.  ;Mandag, 18. november 2013
Nephew holder pause på ubestemt tid; I dag udgiver Nephew en opsamling med deres 21 radiosingler, 16 ukendte numre og et boxsæt med de fem album, det foreløbig er blevet til, og dermed runder det populære band et kapitel af. Det skriver Ekstra Bladet, der har et interview med medlemmer af bandet. Nephew har besluttet sig for at begynde et nyt kapitel, der ikke nødvendigvis byder på et album eller en kommende turné foreløbigt. Der skal være stilstand i drivhuset, før det kan blomstre igen, siger bandets forsanger Simon Kvamm. Der var ellers stilstand i mange år, hvor ingen pladeselskaber ville have Nephew, skønt drengene kæmpede for det. Men så en dag valgte P3 at bruge dem som Ugens Uundgåelige, og så fik piben så at sige en helt anden lyd. Alle de pladeselskaber, bandet havde sukket efter i årevis, sukkede nu efter dem, og ti år med stor succes tog sin begyndelse. I Ekstra Bladet fortæller Simon Kvamm, hvordan gutterne fra bandet, mødte hinanden på Aarhus Universitet i midt 90´erne, hvordan de kæmpede for deres musik, men mødte modgang indtil de pludselig blev et af Danmarks største bands. - Vi blev folkeeje. Og det var vi stolte af, siger Simon Kvamm, hvis popularitet eksploderede fordi han samtidig med gennembruddet blev kendt som tredjedelen af ”Drengene fra Angora”, der blev sendt på DR. Han lægger ikke skjul på, at det var så voldsomt, at han måtte gå i terapi 'for ikke at komme til at tænke på sig selv som et fænomen'. Nu er ti år gået, og bandet trænger til at trække vejret. De vil gerne tilbage til deres status af ”fritidsband”. Dengang var betegnelsen ikke noget bandet ønskede sig, men det var eneste mulighed. I dag er betegnelsen et privilegium. ;Mandag, 18. november 2013
Her er den nye vært på Hammeslag;" Når Christian Degn til foråret bliver ny vært på Hammerslag, bliver han den tredje i rækken af værter på det populære program, der har eksisteret i 22 år. Tidligere har Frode Munksgaard og Peter Ingemann stået i front og præsenteret huse, men nu er det blevet Christian Degns tur til at sætte sit aftryk på programmet. Han er 34 år gammel, over to meter høj, og så har han i en årrække været reporter på TV-Avisen, og har modtaget en Cavlingpris for sin afsløring af ”Kødskandalen”, der førte til Lars Barfoeds afgang som minister. Degn stod i Australien for at dække Kronprinsparrets besøg, da DR for to uger siden ringede ham op for at invitere ham til casting. Så umiddelbart efter at været landet i  Danmark –og med jetlag- gik Christian Degn til casting og fik værtsrollen. - De kunne godt lide min prøvecasting. Og jeg tænkte bare: ”Jeg håber, at de ved, jeg var jetlagget. Ellers bliver de skuffede, når jeg ikke er det. Men så kan de selvfølgelig bare sende mig på en masse lange flyrejser før hver udsendelse. Så ved de, hvad de får, siger han med et smil i en pressemeddelse fra DR. Og han er rolig ved tanken om, at programmet har så mange år på bagen, og at det er det 10. mest sete i Danmark. - Når konceptet har fungeret i så lang tid, skal jeg være ret dårlig, før det falder igennem. Og det tror jeg trods alt ikke, jeg er,"" siger den nye vært. Og at han nu for alvor bliver et kendt ansigt tager han også helt roligt. - Med min højde på 2,08 meter er jeg vant til at blive kigget efter på gaden. Fremover kommer jeg bare ikke til at vide, om folk kigger efter mig, fordi jeg er høj eller bare kendt,” smiler han. ";Mandag, 18. november 2013
Mel B vild med sin Rikke Gudnitz-kjole; Da Mel B sidste søndags var til middag med Dyreværnet på D´Angleterre i København, var det i denne lange guld pailette-kjole, som den danske designer Rikke Gudnitz  står bag. Og faktisk er der tale om præcis den kjole, som sportsvært Camilla Martin de sidste mange år har haft på ved den årlige bokseturnering, Fight night, der løb af stablen i lørdags i Albertslund syd for København. Camilla Martin var imidlertid en anden i år, for efter Mel B havde lånt den, skulle den nemlig sættes på auktion på Lauritz.com, med henblik på et salg, der skulle indbringe penge ind til Dyreværnets arbejde. Den smukke kjole nåede dog ikke så langt i første omgang. Mel B brændte nemlig så varm på den smukke kreation, at hun valgte at tage den med hjem til Los Angeles for lige at have den på en ekstra gang, inden den skulle sættes til salg. Det er sket, og guld-paillet-kjolen er netop nu på vej tilbage til Danmarks for at blive sat til salg på nettet.  ;Mandag, 18. november 2013
Robbie Williams var ved at dø af overdosis; Supersangeren, Robbie Williams, har været så afhængig af sine stoffer, at han nærmest forudså, hvordan de ville tage livet af ham. Og det har da også været rigtig tæt på op til flere gange. Det skriver norsk se og hør. - Jeg tog en cocktail af forskellige narkotiske stoffer. Min venstre arm blev følelsesløs på grund af kokainen. Jeg var flere gange meget tæt på at dø, fortæller stjernesangeren, der i dag er 39 år. I periode var Robbie Williams så dybt inde i sin afhængighed, at han var mere eller mindre ligeglad med, om han var levende eller død, men i dag priser han sig lykkelig for at han overlevede. For livet har taget en helt ny drejning for popstjernen, der nu er lykkelig gift med sin kone, Ayda Fields, og far til 14 måneder gamle Thedora. - I dag føles det som om jeg er et helt andet menneske, udtaler Robbie Williams. ;Mandag, 18. november 2013
Silas Holst: Foretrækker mor frem for gemalen; Som rette ægtefolk fejrer man som regel jul sammen, men i tilfældet Silas Holst og Johannes Nymark forholder det sig ikke helt sådan - til stor ærgrelse for Silas ‘mand, Johannes. Men Silas Holst går ikke på kompromis med at skulle være sammen med sin familie juleaften. Og det gælder især hans mor, der altid har været der for ham, og som har støttet ham i alt fra seksualitet til karrierevalg. Det skriver Seoghør.dk Den tætte relation mellem mor og søn er ikke sådan lige at ændre på. Og slet ikke i en tid hvor julen nærmer sig. Det må Johannes Nymark erkende. - Jeg vil rigtig gerne på skiferie. Jeg har ikke noget behov for at være herhjemme juleaften. Jeg kan godt lide december måned, men juleaften bliver nogle gange lidt meget. Jeg får bare aldrig nogensinde overtalt Silas til at tage med mig. Han skal for alt i verden være sammen med sin familie - jeg behøver ikke engang at spørge, fortæller Silas´ mand til Seoghør.dk. Og Silas medgiver at det er sådan det forholder sig. Han skal ikke nyde noget af at stå på ski i julen. - Jeg er et meget traditionelt julemenneske. Det er ikke rigtig jul, før jeg sidder hjemme hos min mor og spiser flæskesteg, siger danseren. Om han får overtalt sin gemal til at tage med hjem til svigermor vil vise sig… ;Mandag, 18. november 2013
Verdens bedste Schmeichel fylder 50; ”Jeg er gået glip af meget tid med børnene, da de var små, på grund af træning og kampe i weekenderne. Så jeg var der ikke 100 %, når de havde brug for det. Det ved jeg godt. Men nu føler jeg, at jeg har fået en chance mere med mit barnebarn, Max, som jeg nyder hvert sekund sammen med”. Så hudløst ærlig udtrykte Peter Schmeichel - 50 år i dag – sig da han var gæst i DR’s ”Her er dit liv”. Og han rettede en stor tak til sin kone, Bente, som han gav al æren for, at de i dag har to fantastiske børn, Cecilie og Kasper. ”Jeg så gennem årene i England masser af andre spillerkoner, der bukkede under, men Bente har altid stået solidt og holdt sammen på familien, holdt vores venskabskreds ved lige og på den måde sørget for, at jeg kunne koncentrere mig 100 % om fodbolden”, sagde Peter Schmeichel i programmet. Der stod altså en kvinde bag successen, men ingen kan være i tvivl om at det var Peter Schmeichel der STOD– og navnlig i Brøndby, Manchester United og på det danske landshold stod han som ingen anden før eller siden har stået. Den 26. juni 1992 var det Peter Schmeichel über alles – da Danmark sensationelt slog Tyskland 2-0 og blev Europamestre. Nej, han scorede ikke målene. Men uden den 193 centimeter blonde kæmpes vingefang til at stoppe det tyske bombardement ville alt være gået anderledes. Fodboldnostalgikere vil om 50 år stadig tale om ”dengang Schmeichel gik ud og nappede bolden i finalen – med én hånd”, og om de talrige andre tigerspring i feltet og på målstregen, der gjorde det danske holds bagerste geled til et næsten uindtageligt fort i løbet af 1990erne. I 129 kampe (landskamprekord) tabte Schmeichel kun 32 opgør, og tillod blot 112 scoringer bag sig. Peter Bolesław Schmeichel blev født i 18. november 1963 i Søborggård i Gladsaxe, men var polsk statsborger, indtil han fyldte 7 år, idet hans far var fra Polen. Hans professionelle karriere indledte han som18-årig i 3. division for Gladsaxe-Hero Boldklub, men skiftede til Hvidovre IF og fik straks gjorde sig gældende som en af Danmarksturneringens bedste målmænd og sikker straffesparksskytte. I 1987 skiftede han til Brøndby IF som han blev Danmarksmester med i 1987, 1988, 1990 og 1991. Schmeichels præstationer mellem stængerne var også med til at føre Brøndby gennem talrige store præstationer i UEFA Cuppen i 1990/1991, hvor holdet først blev slået ud i semifinalen af AS Roma. Det revolutionerende målmandsspil -  de frygtede lange udkast, hvor han satte hurtige kontraangreb i gang – gjorde at Sir Alex Ferguson hentede ham til Manchester United, hvor karrieren toppede. Schmeichel vandt fem engelske mesterskaber og tre FA Cup titler.   Internationalt vandt han i sit første år i klubben også Den Europæiske Super-Cup, men den helt store triumf kom i 1999, hvor Manchester United som den første og hidtil eneste engelske klub vandt The treble – mesterskabet, FA-Cuppen og UEFA Champions League. Efter det skiftede Schmeichel til Sporting Lissabon, for at trappe ned, og spille på et lidt mindre krævende niveau – og så blev han portugisisk mester med klubben i 2000. England trak dog stadig i Schmeichel og han vendte efter kort tid i det portugisiske tilbage til England, hvor han afsluttede karrieren med ophold i Aston Villa og Manchester City – en klub hans Kasper Schmeichel senere skrev kontrakt med. Han fik sågar den britiske dronning Elizabeths udmærkelse i form af en MBE orden. Schmeichel fik dog også sine fjender undervejs. ”Sådan måtte det være for en konkurrencesulten idrætsmand, der var kendt for et hidsigt temperament. Mangen en fodboldreporter har fået blæst pandehåret tilbage, hvis skriverierne ikke passede”, skriver Berlingskes sportsredaktør. Det gjaldt såmænd også folk fra ugepressen … Ikke desto mindre stillede Schmeichel selv op i kulørte underholdningsshows da karrieren var forbi, såsom Discoverys ”Dirty Jobs” hvor eksmålmanden bl.a. forsøgte sig som industri-skorstensfejer, ålefisker, kulminearbejder, konservator og svinefarmer. Efter i en årrække at have været fast ankermand på TV3’s Champions League dækninger er dagens fødselar nu hyret som TV 2’s ny fodboldvært. Peter Schmeichel er altså stadig ”i kassen” – og hvis da ikke lige forskellige golfprojekter tager hans tid ser familien – og barnebarnet Max – også en del mere til ham. Fodbold spiller ”verdens bedste Schmeichel” ikke mere. Målet er overladt til sønnen Kasper, der uden tvivl har sin fars fulde og stolte opmærksomhed, hver gang han skal i kamp. Med ”Verdens bedste” i familien får han noget at leve op til. ;Mandag, 18. november 2013
Pernille Højmark: Derfor tager jeg antidepressiver; Hvert efterår, når mørket overtager efter sommerens lange lyse dage, er der mellem tre og fire procent af befolkningen, der bliver så påvirket af mørket, at de får en regulær og for mange invaliderende vinterdepression. En af dem, der bliver så påvirket af efterårets og vinterens mørke, er skuespilleren Pernille Højmark. En vitaminpille til hjernen Hun har set vinterhalvårets korte og mørke dage i øjnene og fundet frem til, hvordan hun kan forhindre mørket i at ende i en vinterdepression. Hun tager nemlig antidepressiv medicin - det, hun synes har fået det ret misvisende navn, nemlig lykkepiller. - Jeg tager primært medicinen om efteråret. Som en vitaminpille til hjernen. Det er jo det, det er, siger hun til SØNDAG. Ingen kamp med sig selv Men selv om hun kan mærke, at den antidepressive medicin hjælper hende igennem mørket, så har det taget hende lang tid at acceptere, at det var det, der skulle til for at hjælpe hende. - Det tog også mig et par år at acceptere og se i øjnene, at en depression faktisk er ret fysisk betinget, og at der ingen grund er til at tage sådan en kamp med sig selv hvert efterår, som jeg ellers har gjort, hvis man kan blive fri for det med en pille, siger Pernille Højmark. LÆS OGSÅ: - Jeg har ikke noget at skamme mig over, siger Henriette Zobel, der på søndag.dk fortæller, hvordan hun kom igennem sin depressionPå søndag.dk fortæller Pernille Højmark om sex, motion og om at gå nøgen rundt i sin stue ;Mandag, 18. november 2013
Allan Simonsens succes er mændenes oprør mod dommere;" - Allan Simonsen er et ikon og har betydet meget for mange, siger mandeforsker fra Roskilde Universitet, Kenneth Reinicke, der mener, det hovedsageligt er mænd, der stemmer Allan Simonsen videre i Vild med dans. - De har den største kærlighed til ham, og bryder sig ikke om, når dommerne kanøfler deres drengehelt. Meget tyder på, at Allan Simonsen, der ikke har det store dansetalent, kan gå hen at vinde konkurrencen, simpelthen fordi han er så populær. På Facebook får det gamle fodboldikon næsten dobbelt så mange likes som selve Vild med dans-siden, og det er især mænd, der kommer med støtteerklæringer. - Dem, som stemmer på ham, vil selvfølgelig gerne tage pis på det hele, men samtidig er det en jo chance for at sige: ""Vi er da ligeglade med jeres åndssvage danseregler, I skal ikke tryne vores drengehelt"", siger Kenneth Reinicke til Jyllandsposten. - Det er jo ydmygende at se på, hvordan Allan bliver irettesat og kanøflet, og han danser jo heller ikke godt, siger forskeren, der mener, gamle fans ønsker at opveje ydmygelserne og dermed stemmer på Allan. Selv har Kenneth Reinicke en autograf fra fodboldhelten liggende hjemme i sin gamle fodboldscrapbog. En autograf han fik i et storcenter i 1977.   ";Mandag, 18. november 2013
Grevinde Alexandra om at være protektor: Det handler ikke om mig;" Siden 2002 har grevinde Alexandra af Frederiksborg været protektor og æresmedlem af Unicef. Søndag aften var hun derfor i ""Søndag Live"" på DR 2. Anledningen var katastrofen på Filippinerne, hvor en supertyfon har dræbt tusinder og gjort endnu flere hjemløse. Og for grevinde Alexandra er det at være protektor ikke bare at møde op og klippe en snor over i ny og næ. - Det er vigtigt at have et nært samarbejde med Unicef og sætte mig ind i situationen og lære så meget, som jeg kan. Lige nu hjælper jeg for eksempel med at sætte fokus på den tragedie, der er ramt Filippinerne, sagde grevinde Alexandra i programmet. Vil vide alt om projektet I programmet afslørede Unicefs generaldirektør Steen M. Andersen, at grevinden er en usædvanlig protektor, der vil vide ALT om arbejdet - og ovenikøbet har grillet bestyrelsen om budgettet på flere møder. - Når jeg blandet mig i noget, skal jeg vide, om man gør de rigtige ting. Det er vigtigt for mig. Det er vigtigt for mig at sætte mig ind i tingene. Det er noget, jeg forlanger af mig selv. Ellers kan jeg ikke stå inde for det. Jeg vil gerne vide, hvad pengene går til – så jeg kan formidle, hvad der sker og hvordan man hjælper, sagde Alexandra. LÆS OGSÅ: RASMUS NØHR OG CHARLOTTE FICH STØTTER FILIPPINERNE Hun har flere gange oplevet katastrofeområder i undtagelsestilstand helt tæt på rejser for Unicef. - Det er tragisk at være ude i en verdensdel, hvor naturkatastrofer rammer hele tiden. Jeg har besøgt Filippinerne mange gange. Jeg har boet i Asien, som I ved. De bliver hårdt ramt, men rejser sig op igen, og så bliver de ramt igen. Derfor er det vigtigt at støtte dem, og Unicef forsyner lige nu en kvart millioner mennesker med rent vand, fortalte grevinden og viste udstyr frem til, hvordan man får rent vand med intet andet end en tablet. Jeg betyder intet derude Hun sætter stor pris på de oplevelser, hun har haft med Unicef, og er meget positivt overrasket over, den værdighed og åbenhed, som folk, der har mistet alt, viser, når grevinden med følge kommer frem. Og så er det lige meget, om man er tidligere dansk prinsesse og nu grevinde uden økonomiske problemer. - Jeg husker en kvinde, der havde mistet alt, sine børn og sin familie. Hun åbnede sin presenning og bød på the og fortalte sin historie. Det handler i det øjeblik om den anden person – det handler ikke om mig – det handler om at være nærværende og sympatisk og gøre, hvad man kan, for at hendes historie kommer ud. Det vil være forkert og forfærdeligt ikke at kunne formidle hendes historie videre, fortalte Alexandra. Hun ved endnu ikke, om hun skal besøge katastrofeområdet i Filippinerne. - Der er ikke grund til at komme derud nu, når der er kaos, og være en byrde og skulle vises rundt, når nødhjælpsfolkene ikke ved, hvad de skal, slog grevinde Alexandra fast i DR 2-programmet. ";Søndag, 17. november 2013
Rasmus Nøhr og Charlotte Fich støtter Filippinerne;" Rasmus Nøhr havde sat et flot program sammen af musikere, der skulle optræde i Stefanskirken søndag for at samle ind til hjælp til Filippinerne, hvor tyfonen Haiyan har hærget. Mange tusinder er omkommet, og endnu flere har mistet alt, hvad de ejer. Rasmus Nøhr havde i forvejen spurgt skuespiller og ""Vild med dans""-deltager Charlotte Fich, om hun ville hjælpe med alt det praktiske og havde fået et stort JA. Charlotte uddelte med sikker hånd de mange arbejdsopgaver, så som at få sat borde op og organisere salg af kager og kaffe. Hun var også rundt selv med raslebøssen i den propfyldte kirke for at samle penge ind. Sag fortjener opmærksomhed - Jeg mødte Rasmus, da han optrådte i ”Vild med dans” som solist, og jeg jo var deltager. Og så ringede han forleden for at høre, om jeg kunne træde til. Det ville jeg meget gerne, for denne sag fortjener al den opmærksomhed, den kan få. Og det er dejligt at have noget at være sammen om. Jeg har fornemmet et fantastisk fællesskab og en stor vilje og lyst til at få det hele til at køre. Det har jeg fået en optur over, fortalte en glad Charlotte Fich, da BILLED-BLADET var på søndagsbesøg i kirken. Det er ikke første gang, at Rasmus Nøhr stiller op til fordel for den gode sag. Efter tsunamien i 2004 var han også med, da flere danske kunstnere gav en støttekoncert i det nu nedbrændte KB-Hallen, ligesom han også stillede op, efter at tusinder var blevet dræbt og hjemløse efter jordskælvet i Haiti i 2006. ";Søndag, 17. november 2013
Oprah Winfrey: Mit show var mit livs kærlighed; Talkshow-dronningen Oprah Winfrey har siden 1986 været kærester med forretningsmanden Stedman Graham. Men parret er aldrig blevet gift. Og nu forklarer Oprah så hvorfor i et nyt interview med iTV, skriver Hello Magazine. - Det er ikke, fordi jeg ikke har haft tid. Hvis jeg ville have været gift, havde jeg taget mig tid til det. Men jeg er ikke nogen traditionel kvinde, og jeg har ikke haft noget traditionelt liv. Dog tror jeg, at vi stadig havde været gift i dag, hvis vi var blevet gift tidligere, siger Opraf Winfrey og fortsætter: - Hvis du spurgte ham, ville han svare det samme. Han er ret traditionel. Jeg har lært ham at være utraditionel. Men selve ideen om hvad det indebærer at være nogens kone og med det ansvar og de afkald - det havde jeg ikke været særlig god til, erkender Oprah Winfrey. Showet var hendes livs kærlighed Den 59-årige milliadær er ikke i tvivl om, at det er hendes talkshow, der har fyldt mest i hendes liv. - Programmet har været mit livs store kærlighed - det har taget al min energi. I så mange år har jeg haft et job, der har optaget hele mit liv. Et af de sidste ting, jeg sagde i mit show var netop det . og det 100 procent sandheden, siger Oprah om showet, der sendte sidste gang i 2011 efter 25 år på skærmen. ;Søndag, 17. november 2013
"Uffe Holm har hjulpet Karina til ""Vild med dans""-succes";" I 2010 debuterede Karina Frimodt i ""Vild med dans"" sammen med nydanseren Kurt Thyboe. Det resulterede i en sidsteplads. Nu står hun sammen med Uffe Holm klar til en semifinale på fredag og har oven i købet fået sit første 10-tal i ""Vild med dans""-karrieren. Faktisk hele to af slagsen blev det til for Karina Frimodt og Uffe Holm i fredags. - Jeg er bare SÅ glad. Det er helt vildt, og jeg er både taknemmelig og også meget stolt af Uffe. Han tager det virkelig seriøst, og så er han en super dejlig fyr, lyder det fra en lykkelig Karina Frimodt. Træner sammen med de andre I dag træner hun og Uffe på livet løs for at blive klar til på fredag. - Ja, vi træner blandt andet en fælles wienervals sammen med de andre to par, afslører Karina Frimodt til BILLED-BLADET. Som mange andre har den smukke danser fået et helt anderledes syn på den bramfri standup komiker Uffe Holm. I ""Vild med dans"" har han virkelig vist danskerne sin galante gentleman side - og samtidig har han humoren med. Nu går han og Karina Frimodt benhårdt og målrettet efter flere af de dejlige 10-taller - og meget gerne en plads i finalen. - Så skal I se freestyle, lover Uffe Holm. ";Søndag, 17. november 2013
Rasmus Tantholdt: Derfor elsker jeg Cecilie Beck; Han faldt pladask for TV2-kollegaen Cecilie Beck, og der har været kærlighed i luften lige siden. Den 40-årige TV2-journalist Rasmus Tantholdt har fundet kvinden i sit liv. - Hun får mig til at grine. Af mig selv. Det er jeg glad for. Selvhøjtidelighed og mangel på selvironi bryder jeg mig ikke om. Cecilie driller mig i situationer, som er typisk mig, siger Rasmus Tantholdt til magasinet Liv. Men han er også god til at vise sin kone, at han sætter pris på hende i den tid, de har sammen, mener han selv. Klar rolle fordeling - Jeg er handlekraftig. Ikke når det gælder om at få banket det der søm i, men i forhold til at tage initiativ til, at vi gør ting sammen. Os som familie. Og Cecilie og mig som par, siger TV2-journalisten. Rollefordelingen er derfor sådan, at Rasmus Tantholdt står for at planlægge rejser, og Cecilie Beck sætter rammen om hverdagsoplevelserne. Giver mange komplimenter Og den smukke TV2-vært får da også at vide, at hun er elsket og værdsat – især med komplimenter og søde ord. - Det er især Cecilie, der får dem. Og hun får mange. Hvis du mener et eller andet positivt, og du oven i købet ved, at det vil gøre en anden glad, hvorfor så ikke sige det? Rasmus Tantholdt har været gift med Cecilie Beck siden 2010. Han er far til den niårige søn Emil fra et tidligere forhold og bonusfar til to piger på henholdsvis 16 og 11 år. ;Søndag, 17. november 2013
Susse Wold fylder 75 år: Man kan jamre eller fejre; Det er ikke til at se, hvis man ikke ved det. Men søndag fylder den danske skuespillerinde Susse Wold 75 år. Og hun bliver fejret af hele familien, der samles i dagens anledning. - Bents søn, Lars, kommer og laver fødselsdagsmiddag til hele familien. Børn og børnebørn. Christian er hjemme fra USA på grund af bogmessen, så hele familien er samlet, hvad der er sjældent. Lars er utrolig til at lave mad, så min fødselsdag bliver noget med at fejre hinanden og have noget godt samvær, siger Susse Wold til BILLED-BLADET. Jeg vælger at fejre For Susse Wold er det ikke noget problem at fylde 75 år. - Ved hver fødselsdag har man et valg. Man kan vælge at jamre over at blive ældre, eller man kan vælge at fejre det mirakuløse liv, man har haft indtil nu. Jeg vælger at fejre, at jeg er i live og er sund og rask. At jeg har en mand, som jeg elsker, og at alle vores børn og børnebørn er sunde og raske – kan man ønske sig mere, spørger Susse Wold Og ja, det kan man godt. I hvert fald ønsker hun sig også en kajak og en redningsvest, samt at filmen ”Jagten”, hun medvirker i, vinder en Oscar – og at folk vil donere penge til Aids-Fondet, som hun er formand for.   ;Søndag, 17. november 2013
Andrea Elisabeth Rudolph i stemmekampagne op til valget;" Hvad har Thure Lindhardt, Simon Kvamm og Andrea Elisabeth Rudolph til fælles? Udover at de er kendte - ikke meget. Men alle tre er de sammen med en række andre store danske stjerner med i en kampagne, der skal få de unge til at stemme på tirsdag den 19. november, hvor der er valg til kommunalrådene og regionsrådene. Med kampagnen ""Tænk dig om, før du ikke stemmer"" står de kendte danskere frem og fortæller om, hvorfor man skal eller bør stemme. Andrea Elisabeth Rudolph afslører i sin kampagnevideo, at hun ikke altid selv har stemt til lokalvalgene, selv om hun er blevet opdraget med, at man altid skal stemme. - Min mor har lært mig, at man altid skal stemme. Så det gør jeg - næsten altid. Jeg gør det altid til de nationale valg, til de store valg, til de vigtige valg, men til de der lokale - der vil jeg godt indrømme, mor, det har jeg ikke altid gjort, erkender Andrea Elisabeth Rudolph i sin stemmevideo. HER ER THURE LINDHARDTS VIDEO      HER ER ANDREA ELISABETH RUDOLPHS VIDEO  ";Søndag, 17. november 2013
VIDEO Mads Vad og Mie Skov i ekstase over semifinale; Der er tre par tilbage i årets udgave af Vild med dans. Overraskelsen Allan Simonsen og Sofie Kruuse, outsideren Uffe Holm og Karina Frimodt og så det unge par Mie Skov og Mads Vad. Sidstenævnte måtte i omdans fredag aften, men overlevede på seernes sms-stemmer. Og det er noget, de to lige kan bruge. Lover vildeste freestyle - Vi har en chance for at komme i Vild med dans-finalen, lyder det fuldtsændig ekstatisk fra parret, da BILLED-BLADET fanger dem efter fredagens danse. I videoen herunder kan man se, hvor meget det betyder for bordtennisspilleren at være nået så langt, som hun er. Og parret vil gøre alt for at komme helt til finalen. - Vi lover den vildeste freestyle nogensinde, hvis vi kommer dertil. Det er hermed lovet, lyder det fra parret. SE VIDEOEN MED DE TO ELLEVILDE SEMIFINALISTER HERUNDER:    ;Søndag, 17. november 2013
Lars Hjortshøj: Kolossal opgave at lave julekaleder; Lars Hjortshøj spillede julemanden Nicolas i TV 2s julekalender ”Ludvig og Julemanden” i 2011, og i december er han igen at finde i rød striktrøje og tophue i den helt nye familiejulekalender ”Tvillingerne og Julemanden” på samme kanal. - Jeg er stolt af at have fået genvalg, og det er vel et udtryk for, at andre var begejstrede for det, vi lavede første gang. Den slags forpligter jo. Det har været sjovt, men også en kolossal opgave. Det svarer til, at vi har lavet seks til syv spillefilm. Det er meget mere massivt end at lave for eksempel et TV-program, fortæller Lars til BILLED-BLADET.  Til den store gallapremiere i Imperial lørdag, hvor de tre første afsnit af julekalenderen bliv vist, kunne Lars med stolthed præsentere Marie Højgaard Andersen og Martin Hempel Barkholt, der spiller tvillingerne, men slet ikke er det i virkeligheden. Tvillinger er det ikke i virkeligheden Marie er nemlig 11 år og kommer fra Højbjerg, mens Martin er 13 år og er fra Fåborg-området. De blev valgt til rollerne ud af 1.000 børn og kendte slet ikke hinanden, inden optagelserne gik i gang den 28. januar sidste år. Og nu er de bare blevet bedste venner. I øvrigt medvirker Lærke Winther, Casper Crump, Nicolaj Kopernikus og Sarah-Sofie Boussnina. Mads Langer står bag titelsangen ”En stjerneregn af sne”. ;Lørdag, 16. november 2013
Sofie Kruuse: SÅ stolt af Allan Simonsen;" - Det er virkelig en smuk og meget sensuel dans, lød det fra Allan Simonsen, efter han og dansepartneren, Sofie Kruuse havde danset argentinsk tango. Det var da også den dans, der sikrede parret deres absolutte højeste dommerkarakterer - med tre 5-taller og et sekstal fra Britt Bendixen, på trods af at hun fastholder, at Allan aldrig bliver en danser. - I starten syntes jeg, den argentinske tango var kedelig, fordi den går så langsomt. Men så tog Sofie mig med tilbage i tiden og fortalte mig historien bag dansen. Og så begyndte jeg at føle mig tilpas med den og finde ud af, at den er rigtig smuk, fortæller Allan Simonsen. Hygger sig og har det sjovt Han elsker at være med i ""Vild med dans"", selvom han giver Britt Bendixen ret i, at han nok aldrig bliver en mesterdanser. - Men jeg hygger mig og har det sjovt. Og Sofie og jeg er blevet rigtig gode venner. Jeg har verdens bedste træner og dansepartner i Sofie. Vi hygger os, men vi knokler også, for der skal virkelig trænes, lyder det fra Allan. Både han og Sofie Kruuse er superglade og stolte over at være gået videre til semifinalen på fredag. - Jeg er SÅ stolt af Allan - og han gjorde det bare rigtig godt i dag!, fortalte et meget tilfreds Sofie Kruuse. ";Lørdag, 16. november 2013
"Rørt Sanne Salomonsen sang til ""Vild med dans""";" Hun er i den grad scenevant og har også stået på ""Vild med dans""-scenen før. Alligevel var det en meget bevæget Sanne Salomonsen, der stod på scenen og sang, mens Mie Skov og Mads Vad dansede den smukkeste vals. Nummeret Sanne sang var ""Overgi'r mig langsomt"". Et nummer, Mads Langer skrev til hende album ""Unico"", der var det første, Sanne Salomonsen udgav, efter hun havde været ramt af en blodprop. Første gang hun sang den live - Nummeret Mads har skrevet handler om at vågne op til livet og til min søn, og jeg har aldrig selv sunget det offentligt før. Mads sang det, da vi begge var med i ""Toppen af Poppen"", men det er første gang, jeg synger det, fortalte Sanne Salomonsen, inden hun gik på scenen. -Jeg har øvet mig rigtig meget på det for at være sikker på, jeg ikke bryder sammen midt i sangen. Det er meget bevægende for mig, forklarede seje Sanne. Og eftersom Mie Skov og Mads Vad røg i omdans, kom Sanne Salomonsen til at synge nummeret hele to gange - og klarede det super flot. ";Lørdag, 16. november 2013
Claudias Rex: Fra udstemning til fødselsdagsglæde;" Kvartfinalen i ""Vild med dans"" var rykket en time på grund af fodboldlandskampen i Herning mellem Danmark og Norge. Det betød, at Claudia Rex ikke var nået ud af ""Vild med dans""-studiet, da klokken passerede 24, og hun havde fødselsdag og fyldte 27. Så skuffelsen over at være stemt ud, blev hurtigt farvet af glæden ved at have fødselsdag. Selvom det, indrømmet, havde været et god gave at gå videre sammen med Mads Laudrup til semifinalen, kunne Claudia godt finde humøret frem til at glæde sig over sin fødselsdag. Skal til boksning Planen er, at dagen skal fejres sammen med kæresten, Joakim Ingversen, i Albertslund, hvor parret skal se Claudia Rex' tidligere dansepartner Patrick Nielsen bokse i Fight Night. - Jeg kan godt lide at se boksning - især når Partrick bokser, fortæller Claudia Rex. Mads Laudrup skal ikke deltage i fødselsdagsfesten, men fik mulighed for at sige tillykke til sin dansepartner og nye ven i studiet på Amager, København.  ";Lørdag, 16. november 2013
Mads Laudrup og Claudia Rex: Underligt at det er slut;" -Det er ærgerligt, men der er jo ikke noget at gøre ved det. Og livet går jo videre. Sådan lød den umiddelbare og skuffede kommentar fra Mads Laudrup, der trods alt formåede at smile, da han og Claudia Rex var sendt ud af ""Vild med dans"". Ugen op til kvartfinalen var svær for parret, der måtte have Malene Østergaard på som trænings-stand-in for Claudia, der forstuvede sin ankel fredagen før. Derfor var betingelserne ikke optimale, og parret havde kun trænet sammen to dage, ligesom Mads måtte lære den argentinske tango på bare én dag. Claudia måtte desuden danse i flade sko på grund af sin skadede ankel, og de to danse var da heller ikke parrets bedste. Næstdårligste karakterer Det afspejlede sig da også i dommernes karakterer. Det populære par fik i begge danse samlet 33 point fra dommerne, hvilket var næstdårligt efter Allan Simonsen og Sofie Kruuse, der fik 13 for deres quickstep og 21 for deres argentinske tango. Men ingen af de to ville give Claudias skade skylden. - Vi ville da rigtig gerne have danset de sidste to programmer også, men når jeg kigger tilbage på de seneste tre måneder, har det været den største oplevelse nogensinde, fortalte Mads Laudrup og tilføjede: -Men det er meget underligt, at vi ikke skal træne igen i overmorgen. -Ja, men vi vil helt sikkert blive ved med at ses, forsikrede Claudia Rex.  ";Lørdag, 16. november 2013
Kennedys datter bliver ambassadør; 55-årige Caroline Kennedy er datter af John F. Kennedy og Jacqueline Kennedy. Præcis en uge inden 50-året for drabet på sin far, blev hun udnævnt til USAs nye ambassadør i Japan - den første kvinde på den post nogensinde. - Jeg er stolt over tage arven op efter min far og arbejde i offentlighedens interesse, sagde Caroline Kennedy ved ankomsten til lufthavnen i Tokyo, skriver Ritzaus Bureau. Caroline Kennedy er nok vokset op i en politiker-familie, men selv opgav hun at blive senator i New York ved valget i 2009. Hun har hidtil arbejdet som advokat. Tragisk familiehistorie Datteren med de berømte forældre blev ifølge Wikipedia sammen med broderen John anset for nærmest kongebørn, da de var små. Hun er eneste levende barn af det ikoniske præsidentpar. John F. Kennedy Jr. døde i en flyulykke i 2009, mens præsidentparret faktisk også en dødfødt datter og en anden søn, der døde kun få dage efter en alt for tidlig fødsel, skriver Ritzau. Den 22. november er det 50 år siden, at hendes far blev skudt og dræbt i sin bil på en tur i Dallas, Texas.     Foto: AOP ;Lørdag, 16. november 2013
Vejle planlægger heltehyldest af Allan Simonsen;" Den helt uvirkelige folkebevågenhed på fodboldspilleren Allan Simonsens deltagelse i Vild med dans nåede nye højder, da han og dansepartneren Sofie Kruuse tangoede sig videre til semifinalen i underholdningsprogrammet fredag aften. Det er nået så vidt, at Vejle Amts Folkeblad for første gang havde sendt en journalist afsted til København for at følge showet og Allan Simonsen på nærmeste hold. BILLED-BLADET erfarer fra omtalte journalist, at Vejle by ""helt sikkert"" arrangerer en storslået modtagelse af Allan Simonsen, hvis byens stolte søn trodser alle odds og vinder Vild med dans. Det betyder ingenting, at Allan Simonsen faktisk er borger i Fredericia. Fodboldspilleren har sine sportslige rødder i Vejle Boldklub, og har derfor gennem hele sin karriere været kendt som Spurven fra Vejle. ";Fredag, 15. november 2013
Outsideren Uffe Holm triumferede i Vild med dans;" Det var tre sportsstjerner mod en enkelt komiker i skikkelse af overraskelsen Uffe Holm, da deltagerne i Vild med dans skulle kæmpe om en af de tre pladser i programmets semifinale. Sportsstjerner har i de ni foregående sæsoner af Vild med dans sat sig på fire af ""mesterskaberne"". Håndboldspilleren Christina Roslyng var den første i 2006, kuglestøderen Joachim B. Olsen vandt i 2008 og året efter var det racerkøreren Casper Elgaard, der kørte sejren i hus. I 2011 vandtskicross-løberen Sophie Fjellvang-Sølling, og 2013 ser med stor sandsynlighed den femte sportsstjerne på sejrsskamlen. I aftenens kvartfinale lagde fodboldspilleren Mads Laudrup og hans halvskadede partner Claudia Rex solidt ud med cha cha cha, hvorefter bordtennisspilleren Mie Skov og Mads Vad fulgte op med en lige så solid vals. Så kom Uffe Holm på dansegulvet med Karina Frimodt. Komikeren spillede det helt rigtige kort imod de dybt seriøse sportsmodstandere. Han slap den indre drengerøv løs i en jive, der var langt mere fuldemandsunderholdende end køn. Og det virkede. Dommere og publikum elskede hans optræden. Sidste på gulvet var Allan Simonsen - feltets sidste sportsstjerne, hvis du skulle være i tvivl. Sammen med dansepartneren Sofie Kruuse prøvede han kræfter med quickstep. Igen var parret åbenlyst de mest dansemæssigt mangelfulde, men man må beundre manden or hans evne til at lukke al den virak omkring hans deltagelse ude og bare være sig selv, som dommer Britt Bendixen klogt fik pointeret. Så var der tango af den argentinske slags til alle fire par, og ny-danserne skulle alle være alene på gulvet i 30 sekunder. Igen skinnede disciplinen igennem hos Mads Laudrup og Mie Skov. To solide tango-præstationer, som Uffe Holm var oppe imod. Komikeren svarede igen med komplet mangel på frygt for opgaven. Den manglende teknik opvejes helt af Uffe Holms stærkt personlige fortolkning af trinene, og balletmester Hübbe kaldte det ""aftenens bedste tango"". Allan Simonsen rundede tangoen af selskab med en fodold. Den hjalp ham så meget, at han scorede sæsonens højeste pointtal, som dog stadig ikke var prangende. Summa summarum: Hvis dommerne alene bestemte, havde komikeren slået alle sportsstjernerne. Uffe Holm fik flest points af alle, og Allan Simonsen holdt traditionen i hævd og halsede håbløst efter alle de andre, men så stemte seerne - og alle dem med en Allan-alarm. Dermed var Allan Simonsen og Sofie Kruuse sikkert videre til semifinalen sammen med Uffe Holm og Karina Frimodt, mens Mads vad og Mie Skov måtte i omdans mod Mads Laudrup og Claudia Rex. Dén duel tabte Mads Laudrup og Claudia Rex, og dermed mangler komikeren kun at besejre to sportsstjerner for at fuldende sensationen.   ";Fredag, 15. november 2013
TV 2 laver Allan Simonsen-afstemning;" I dagens udgave af ”Go' Morgen Danmark” var der arrangeret en ""Allan-afstemning"" sideløbende med stemmeafgivning til kommunalvalget den 19. november. Foran Københavns Hovedbanegård havde TV 2 arrangeret en valgbus, så folk på vej på job kunne gå ind at sætte deres kryds. - Men vi har også et andet valg - nemlig vores ""Allan-Valg"", lød det fra en morgenfrisk Lisbeth Østergaard. Ved siden af valgbussen havde TV 2 stillet en kæmpe poster med et billede af Allan Simonsen i pasodoble dansedress. Nedenfor stod fotostaten to glaskrukker - en med påskriften ""Allan skal blive"" og en med ""Allan skal ud"". De forbipasserende kunne så tag en lille bold fra en spand og smide den i enten ""Allan skal blive""-bowlen eller ""Allan skal ud"" bowlen. De tre værter, Lisbeth Østergaard og Morten Reesen, samt vejrværten Majbritt Søgaard, lagde selv for med - alle tre - at placere en bold i ""Allan skal blive"". Da alle bolde var placeret kunne Morten Reesen konstatere, at TV 2’s exit poll før ""Vild med dans” i aften svinger til fordel ""Allan skal blive"". Der var - uden at ”Go' Morgen”-værten behøvede at tælle - tydeligvis flest bolde i ""Allan skal blive"" bowlen. ";Fredag, 15. november 2013
Barbie girl-video nu set af 100 millioner; Lene Nystrøms mini-mouse stemme, og René Difs brummen som Barbie og Ken i Aquas gennembrudshit fra 1997 er nu blevet så stort, at det nærmer sig 100 millioner hits på YouTube. - Det er da selvfølgelig helt fantastisk, men jeg vidste godt, at den blev hit. Også 16 år efter, siger Lene Nystrøms mand, Aqua-bandmedlem og sangskriver Søren Rasted til Ekstra Bladet ”Barbie Girl” har dog ikke altid haft det helt nemt. I år 2000 sagsøgte Mattel Inc, der producerer Barbie-dukken, MCA Records, som havde Aqua i deres stald, fordi de mente, at ”Barbie Girl”-sangen havde overtrådt deres varemærke og vendt Barbie til et sexobjekt og en ”Blond Bimbo”. Producenterne krævede erstatning, da de mente, at ”Barbie Girl” havde plettet Barbie-dukkens ry. Sagen blev dog afvist, og i stedet fik ”Barbie Girl” kun endnu mere opmærksomhed. Sangen har solgt mere end otte millioner singler verden over, og det er den 13. bedst sælgende single nogensinde i England. Det er også den mest sælgende single i Skandinavien, og den slår blandt andet ABBA's megahit ”Waterloo”.   ;Fredag, 15. november 2013
Natasja Crone drømmer om at åbne café; Hun har lige siden starten af sin journalistiske karriere tilbage i midten af 1990’erne siddet foran skærmen og formidlet de vigtigste nyheder til danskerne. Men den 43-årige TV2-vært Natasja Crone kan i dag efter tyve år i branchen godt drømme om at gøre noget helt andet. - Kunne det egentlig være sjovt at åbne en café? Eller skulle jeg hellere åbne min egen butik? Hvad skulle jeg så sælge? Jeg vil ikke fuldstændig afvise, at jeg kunne finde på det en dag, siger Natasja Crone i et interview med magasinet Liv. LÆS OGSÅ:  Natasja Crone har fundet sig en ung mand  Natasja Crone vil noget andet end journalistik Hun betegner sig selv om en rastløs sjæl, og at der er ikke umiddelbart er andre karriereveje i journalistbranchen, der appellerer til hende. - Jeg har langt fra nogen færdig plan, men en stor respekt for folk, der gør noget helt andet midt i livet. Jeg æder de historier om folk, der har haft det samme job i 20 år og pludselig springer ud i noget helt andet, siger Natasja Crone. Natasja Crone tvivler på modet TV-værten har allerede prøvet kræfter som både sportsjournalist, underholdningsvært og nyhedsvært, men her midt i livet tumler hun med, om hun har modet til at springe ud i noget helt nyt. - Den slags turnaround er meget fascinerende, men jeg ved slet ikke, om jeg selv ville have modet til det. Det vil tiden vise, siger hun til magasinet. Natasja Crone blev uddannet journalist fra Danmarks Journalisthøjskole i Aarhus i 1996 med praktik på Berlingske Tidende og TV2 og fik sit folkelige gennembrud, da hun i 2000 var vært ved Dansk Melodi Grand Prix. ;Fredag, 15. november 2013
Den store bagedyst-vinder Annemette Voss: Jeg skal skilles; Annemette skal skilles fra sin mand, skuespilleren Thomas Voss. – Ja, vi er gået fra hinanden, og det er jeg selvfølgelig ked af. Jeg tror ikke på lykkelige skilsmisser – det er ulykkeligt at blive skilt, forklarer Annemette Voss til BILLED-BLADET, og tilføjer: – Uanset hvad, gør det ondt at gå fra én, jeg har delt otte et halvt år af mit liv med, siger Annemette Voss, som sammen med Thomas er forældre til to små drenge, Hugo-Sander og Ferdinand. KØB BILLED-BLADET OG FÅ HELE INTERVIEWET MED ANNEMETTE VOSS ;Fredag, 15. november 2013
Michael Laudrup på pension;" Michael Laudrup skal - ligesom sin tidligere landsholdskollega Peter Schmeichel – i gang med at sælge forsikringer på TV, skriver Metroexpres  Den tidligere danske landsholdsstjerne skal være reklamesøjle for PFA Pension, oplyser forsikringsselskabet i en pressemeddelelse. ""Det er yderst sjældent, at Michael Laudrup siger ja til at samarbejde med en virksomhed. Derfor er vi naturligvis meget glade for, at vi sammen kan gøre opmærksom på vigtigheden i at tænke på sin fremtid. Alle danskere kan relatere til Michael Laudrup, og han forbindes med det ypperste indenfor sit felt. Derfor er Michael Laudrup perfekt som frontmand og døråbner for os. Selvom man ved alt om indkast, ved man ikke nødvendigvis alt om afkast,"" siger Lars Ellehave-Andersen, koncerndirektør i PFA Pension, i pressemeddelelsen. Han vil overfor Finanswatch ikke kommentere, hvor mange penge Michael Laudrup får for sin kontrakt med PFA, der varer to år. Ifølge Michael Laudrup kom forsikringsselskabet med et godt tilbud. - Det er meget sjældent, jeg laver reklamer, men jeg stiller op for PFA, fordi de er en seriøs virksomhed, som er kommet med et godt tilbud med nogle betingelser, jeg kan acceptere. Og vi kan alle sammen blive enige om, at det er vigtigt at have en ordentlig pensionsordning, til når vi bliver ældre, siger Michael Laudrup til Børsen.   ";Fredag, 15. november 2013
Sarah Lund skal tale hindi; Indien ønsker at genindspille DRs seersucces ”Forbrydelsen”. Produktionsselskabet Endemol India har købt en option på at producere en version af serien, ligesom man har gjort det med lokale skuespillere i USA, skriver BT Det betyder at Sofie Gråbøls karakter, den mutte politikvinde Sarah Lund, kommer til at opklare mord på hindi, der er det mest udbredte sprog i landet. Tiden må så vise om den indiske version af Sofie Gråbøl også skal gå omkring i de lokale temperaturer, iført islandsk sweater ...   ;Fredag, 15. november 2013
Richard Møller kæmper mod kræft; Nogle undrede sig nok over, at Danmarks Europamester landstræner ikke var til stede blandt de gamle landsholds koryfæer, da fodboldens fornemste priser skulle fordeles ved en stor festmiddag i mandags i Cirkusbygningen. Men Richard Møller Nielsen er endnu for medtaget til at kunne deltage. Manden, der mod alle odds gjorde Danmark til europamester i 1992, kæmper sin helt egen kamp for at komme til hægterne igen efter at være blevet opereret for en kræft-relateret svulst i hjernen. - Min far er i efterbehandling, som bl.a. har budt på kemoterapi og strålebehandling. Det har været en hård omgang, men han genoptræner og er ved godt mod – men naturligvis også meget træt ind imellem, siger Richardos søn, Tommy Møller Nielsen til Ekstra Bladet.  76-årige Richard Møller Nielsen blev 25. juli ramt af et ildebefindende hjemme i sin kælder i Kerteminde. Han blev indlagt på Odense Universitetshospital – og i første omgang udskrevet et par dage senere.  Scanninger viste dog, at den svulst, den tidligere landstræner havde i hjernen, krævede operation, og det er følgerne af det indgreb, Richard Møller Nielsen nu knokler for at komme sig over.  - Behandlingerne har haft en kæmpe positiv effekt på ham. Jeg har lige besøgt ham, og han var frisk. Han er en fighter, der klør på med genoptræningen – men det er en hård tur, han er ude på, siger Tommy Møller Nielsen.       ;Fredag, 15. november 2013
Imponerende Rasmus Seebach: Slår alle konkurrenter; ”Ingen kan love dig i morgen” er titlen på Ramus Seebachs ny album – og man skal da lige love for, at den er kommet godt fra start. Astronomiske 49.332 lyder ugesalgstallet for popkometen. Det er sådan cirka dobbelt så meget som konkurrenter som Nik & Jay, Burhan G og Thomas Helmig og resten af Top 100 sælger tilsammen, skriver Ekstra Bladet. Trods pladebranchens styrtdykkende tal sælger Rasmus Seebach flere eksemplarer af denne, sit ny udspil, end han gjorde i åbningsugen på sit sidste album – ”Mer’ end kærlighed”. Dengang i 2011 lød salgstallet på flotte 42.000 I øjeblikket har Rasmus Seebach alt i alt solgt omkring 500.000 albums på bare fire år. Og så er julesalget 2013 end ikke rigtig gået i gang..   ;Fredag, 15. november 2013
De 7 bryllupper: Derfor sagde Jessie og Jonas ja; Jessie, 25, og Jonas Dalgaard Rose, 28, fra Ølstykke har ikke kun sagt ja til hinanden. De har også sagt ja til at invitere danskerne inden for i de næste syv år, hvor seerne kan følge med i deres kærlighedsliv — både i medgang og modgang. Ventede på at Jonas skulle falde på knæ Men hun nægtede at prikke til ham – for han skulle kun gøre det, når han selv ville. Alligevel blev hun en smule overrumplet, da Jonas juleaften i fjor gik på knæ i køkkenet og rakte hende en smuk guldring, som han havde fået lavet specielt til hende af arvet guld. - Det blev heldigvis et klart ja, smiler 28-årige Jonas tilfreds. Eget monogram Otte måneder senere – den 24. august i år – blev parret så viet ved et stort kirkebryllup i Slangerup med efterfølgende reception og fest for 61 gæster, hvor intet var overladt til tilfældighederne. Lige fra de hjemmelavede invitationer til deres eget monogram, der prydede servietterne, vinflaskerne og de små gaveposer, der var til alle gæsterne. - Det var en fantastisk dag. Vi var bare så glade, siger Jessie og bladrer i det tykke fotoalbum, der gemmer på masser af minder om parret, der har været sammen i ni år. Kærlighed på TV De mødtes i Jonas’ fars firma, hvor dengang 14-årige Jessie var pakkepige. To år senere kunne de ikke længere skjule deres forelskelse, og siden har de været et fast par. Nu er de nygifte, blevet forældre til lille Benjamin på et år og bor i et parcelhus i fuglekvarteret i Ølstykke. Fremover vil deres minder dog blive knap så hemmelige som dem i fotoalbummet. For Jessie og Jonas har – sammen med seks andre par – ikke blot sagt ja til hinanden. De har også sagt ja til at invitere danskerne med indenfor i deres liv de næste syv år. Den kommende kærlighedskrønike vil blive vist på TV 2 og dokumentere ægteskabet på godt og ondt. Noget, parret er helt klar over. Overtage fars firma - Vi ved jo ikke, hvad der kommer til at ske i vores liv. Men vi har ikke sagt ja til at medvirke, fordi vi tror, at vi ender med at blive skilt. Vi tror selvfølgelig på, at vi kan klare de kriser, der måske opstår i de kommende år, siger Jonas. En af de kommende udfordringer, som parret står over for, er, at Jonas i løbet af næste år skal overtage sin fars distributionsfirma med 47 medarbejdere. Et stort ansvar, som Jonas er bevidst om også vil give visse udfordringer. - Det er jo ikke bare et firma, jeg overtager. Der følger også en masse bekymringer med – det har min far aldrig lagt skjul på. Men jeg tror på, at det skal Jessie og jeg nok klare. Sammen er vi stærke, siger Jonas. Flere børn Jessie arbejder i dag på kontoret i firmaet, og også hun er indstillet på, at der kommer til at være travle og stressede perioder for Jonas. Alligevel er hun ret fortrøstningsfuld – også selv om hun måske kommer til at stå for det meste på hjemmefronten. - Vi er gode til at tale om tingene, og sammen er vi stærke. Jeg håber, at om syv år har vi fået et eller to børn mere, vi er flyttet i et større hus, og det går godt for firmaet. Og så håber og tror jeg på, at Jonas og jeg er mindst lige så glade for hinanden, som vi er nu, siger Jessie med et smil. LÆS OGSÅ:  Sarona fra Singleliv har genoplivet kærligheden. Læs mere på udeoghjemme.dk Madi fra programmet Mit publikum venter med kønsskifte. Læs mere på udeoghjemme.dk  ;Fredag, 15. november 2013
Karsten Ree kæreste med Oddset-Janni; Den 43-årige, landskendte blondine fra Oddset Janni Christensen er blevet kæreste med den 68-årige milliardær Karsten Ree, der tidligere var kæreste med en anden kendt blondine, nemlig Lotte Heise. - Det må du tale med hende om. Hun vil vist gerne holde det hemmeligt inden retssagen, siger Karsten Ree til Ekstra Bladet, men tilføjer, at han ”ikke vil lyve om, at vi leger far, mor og børn sammen”. Parret er i løbet af de seneste uger blevet spottet sammen flere steder, hvor de havde svært ved at skjule, at de var mere end venner. Milliardæren bor ligesom Janni i Vedbæk. Men han risikerer dog at miste sin nye kæreste, hvis Landsretten stadfæster Byrettens dom. Her blev Janni nemlig idømt et år og ni måneders fængsel for åger mod en ældre mand.  Hun har siddet varetægtsfængslet, så hvis Landsretten når frem til samme resultat, skal hun afsone ti måneders fængsel. ;Fredag, 15. november 2013
Ekskonen var Allan Simonsen utro;" Det var ikke en dans på roser – den sidste tid i ægteskabet mellem Gitte og Allan Simonsen. 45-årige Gitte Simonsen siger i dag til Ekstra Bladet, at hun mødte en jævnaldrende mand, og at skilsmissen derfor kunne bevilliges. Fodboldstjernen fra ”Vild med dans”, Allan Simonsen, mødte Gitte på en bytur i Vejle i 1997. Dengang var Allan Simonsen gift med sin første kone Anette, men han blev tiltrukket af den dengang 28 årige Gitte, der havde været fan af fodbold-spurven fra Vejle i en grad, så hendes skolebøger var bundet ind i Allan Simonsen papir. I oktober 2001 friede Allan Simonsen, men – ifølge begge ægtefæller – blev ægteskabet aldrig alt det de havde drømt om. Ifølge Ekstra Bladet, der har interviewet Gitte, skyldes det dels aldersforskellen på 16 år, men også deres to temperamenter. Parret havde også været uenige om, hvorvidt de skulle have flere børn end datteren Kira. Og om de skulle blive boende i Sitges ved Barcelona, eller vende hjem til Danmark. Det var Allan Simonsen, som pludselig ville hjem: ""Han fortalte os, at vi skulle flytte til Danmark to måneder senere. Beslutningen var taget, den var hans, og den var ikke til diskussion. Jeg fik to måneder at pakke i. Jeg var superglad for at bo dernede, og det samme var Kira, men Allan ville hjem og have noget at rive i. Han ville tættere på sine tre døtre fra første ægteskab"", siger Gitte. Af 12 års ægteskab siger Gitte til Ekstra Bladet at hun har lært følgende: ”…at man ikke skal gøre sig afhængig af en mand og opgive sit liv. Jeg har virkelig elsket Allan meget højt, men vier vokset fra hinanden. Ja, måske har vi aldrig været groet sammen”. Gitte støtter dog stadig op om sin eksmand, Allan Simonsen, i ”Vild med dans”. ”For Kiras skyld. Hun er så vild med det, og er så stolt af sin far”. ";Fredag, 15. november 2013
Claudia Rex og Mads Laudrup skal træne hele natten; I fredags måtte Claudia Rex på skadestuen med en forstuvet ankel. Derfor har hendes dansepartner, Mads Laudrup, trænet med Malene Østergaard under Claudias instruktion, men torsdag har Claudia selv overtaget dansen. Parret erkender, de er nødt til at træne ekstra mange timer for at blive klar til kvartfinalen i morgen, hvor showet er rykket fra klokken 20 til 21. Her skal de dyste mod Allan Simonsen og Sofie Kruuse, Uffe Holm og Karina Frimodt og Mie Skov og Mads Vad. Et stærkt felt at være oppe imod -Vi er lidt bagud, så hele dagen og natten er sat af til at træne cha-cha-cha og argentinsk tango. Vi håber, vi når det hele, og at Claudias ankel holder, lyder det håbefuldt fra Mads Laudrup. Han er helt med på at tage natten til hjælp, så parret kan nå op på niveau med konkurrenterne. ;Torsdag, 14. november 2013
Mie Skov og Mads Vad på tur til Aarhus; Det travle dansepar Mie Skov og Mads Vad måtte starte bilen og køre en tur til Aarhus. Her har Mads Vad danseskolen ”Vmdans”, og selvom han har travlt med at træne til på fredag, så svigter Mads Vad ikke børnene på danseskolen. For at få det hele til at hænge sammen tog dansepartneren, Mie Skov, med i bilen til Aarhus, så hun og Mads kunne træne før og efter undervisningen af de små elever. Se videoen, hvor parret, der har danset sig i kvartfinalen i ”Vild med dans”, er på vej til danseskolen i Aarhus.    Opslag af Mads Vad og Mie Skov.  ;Torsdag, 14. november 2013
Pelle Hvenegaard og konen godkendt som adoptivforældre; Pelle Hvenegaard, 38, og Caroline Gullacksen, 39, der i sommer kunne fejre etårs bryllupsdag, er blevet godkendt som adoptivforældre, skriver Her og Nu  - Vi ved, vi får et barn, så der er ro på. Da godkendelsen var i hus, kunne vi nærmest gå i gang med huskelisten over alt det, vi skal nå. Alt det, som familie og venner ikke nåede, inden de blev forældre, det vil vi prøve at nå, fortæller Pelle Hvenegaard. Parret ved endnu ikke, om det bliver en dreng eller en pige, de skal adoptere. De ved kun, at det bliver et barn fra Sydafrika   ;Torsdag, 14. november 2013
VIDEO: Interview med Pia Kjærsgaard;" I et interview med BILLED-BLADET fortæller Pia Kjærsgaards blandt andet, at hun fortryder hun ikke fik sagt ordentligt farvel til sin lillebror, før han døde dybt alkoholiseret i 2008. Interviewet kan du læse i denne uges BILLED-BLADET. I videoen herunder kan du høre Pia Kjærsgaard fortælle om sin nye biografi ""Pia Kjærsgaard - Fordi jeg var nødt til det"".  ";Torsdag, 14. november 2013
Uffe Buchard optaget i Kraks Blå Bog;" Uffe Buchard, modemand og dommer i ""Danmarks næste topmodel"", er selv blevet målt og vejet og fundet værdig til at blive optaget i det fornemme selskab i Kraks Blå bog, skriver Ekstra Bladet. Uffe har netop modtaget brev fra Kraks Blå Bog om, at han kan blive et af de nye navne i bogen, der definerer, hvem der er noget i Danmark. - Det vil jeg da gerne, lyder Uffe Buchards kommentar til brevet og optaget.   ";Torsdag, 14. november 2013
Tina Turner er blevet schweizer;" I begyndelsen af året udskiftede skuespilleren Gérard Depardieu sit franske pas med et russisk og fik dermed russisk statsborgerskab. Nu siger en anden international berømthed farvel til sit hjemland. Tina Turner, der har boet i Schweiz siden 1995, vil snart få schweizisk statsborgerskab, og hun vil samtidig opgive sit amerikanske pas, skriver Politiken. - Jeg er meget glad i Schweiz, og jeg føler mig hjemme her. Jeg kan ikke forestille mig et bedre sted at leve, siger Tina Turner. Mangler endelig tilladelse  Sangerinden, der er 73 år gammel bor i den maleriske by Kuesnacht ved Zürich, og hun har allerede bestået en indledende test i lokal samfundslære.  Tina Turner skal dog stadig have en tilladelse fra myndighederne i landet, før hun kan få sit pas.  Ifølge avisen Zuerichsee-Zeitung, der har talt med Turners talskvinde Karin Rhomberg, ønsker sangerinden ""at afklare sin situation"".  - Tina Turner vil derfor droppe sit amerikanske statsborgerskab, siger talskvinden.  Turner, der taler flydende tysk, har de seneste 25 år dannet par med den tyske pladeselskabsmand Erwin Bach. ";Torsdag, 14. november 2013
Paprika Steen vil flytte til byen; Villaen i Gentofte er blevet solgt. Filmproducer Mikael Rieks er flyttet i lejlighed på Frederiksberg. Men skuespillerinden Paprika Steen er blevet boende i en lejlighed i området af hensyn til sin og eksmandens søn Otto. - Men jeg skal også derind, siger Paprika til Ekstra Bladet, der håber, at hun kan skifte sin nuværende lejlighed i Charlottenlund ud med en tilsvarende på Frederiksberg om et års tid. Ingen ny mand Parret er efter fjorten års samliv gået hvert til sit, men Paprika understreger over for Ekstra Bladet, at hun ikke har fundet en ny mand. - Det ville være lidt hurtigt. Jeg er lige blevet skilt. ;Torsdag, 14. november 2013
Bille August filmer med Grunwald og Ghita; På mandag den 18. november begynder den dobbelte Guldpalme-vinder og Oscar-modtager Bille August optagelserne til familiedramaet ”Stille hjerte”. Og det bliver med nogle af de største fra dansk film og teater på rollelisten. Ghita Nørby, Morten Grunwald, Vigga Bro, Paprika Steen, Jens Albinus og Pilou Asbæk er alle med. ”Stille hjerte” er et familiedrama om tre generationer, der samles over en weekend for at tage afsked med deres hustru, mor, svigermor, mormor og veninde. Søstrene Sanne og Heidi har sammen med resten af familien accepteret deres syge mors ønske om at dø, før sygdommen forværres, men som weekenden skrider frem, bliver beslutningen sværere at håndtere, og det bliver tydeligt, at familien aldrig har haft mere brug for hinanden end nu. Stjernebesætning Ghita Nørby skal spille moderen Esther og Morten Grunwald hendes mand Poul. Vigga Bro skal spille rollen som barndomsveninden Lisbeth, Paprika Steen skal være den ældste datter Heidi. Jens Albinus ses som Heidis mand Michael mens den unge debutant Oskar Sælan Halskov er Heidi og Michaels søn. Danmarks nye stjernefrø Danica Curcic spiller rollen som lillesøstereren Sanne, mens Pilou Asbæk spiller Sannes on/off kæreste Dennis. Det tætte og nære drama Bille August havde i september 2012 biografpremiere på dramaet ”Marie Krøyer”, som solgte godt 300.000 billetter. Med ”Stille hjerte” er Bille August tilbage i det nære og tætte drama, som man kender fra hans kritikerroste og prisbelønnede drama ”En sang for Martin”. Det er 22 år siden, at Bille August og Ghita Nørby sidst arbejdede sammen. Det var i 1991, da Bille August instruerede Ingmar Bergmans drama ”Den gode vilje”, hvor Ghita Nørby spillede Anna Bergmans mor. Ghita Nørby og Morten Grunwald har medvirket i flere film sammen – blandt andet i de gamle komedier fra 1960'erne - ”Olsen Banden på spanden” og ”Far laver sovsen”. ;Torsdag, 14. november 2013
Lars von Trier er vild med Rasmus Seebach ;" Lars von Trier kan dele nationen med sine intellektuelle og kunstneriske film, men når det drejer sig om musik, er instruktørens personlige smag mere folkelig. Det afslører Filmbladet Ekko, der beskriver en biltur, som Von Trier var på under optagelserne af hans kommende film ""Nymphomaniac"". - I bilen var det selvfølgelig Trier, der stod for musikken …. Triers musiksmag tager ikke hensyn til, hvad der er politisk korrekt i den kulturelle elite. Ud over syrerock fra 70'erne insisterer Lars von Trier nemlig på at høre Rasmus Seebach og Nik & Jay. Men det falder slet ikke i hans unge assistents smag, skriver bladet. Musiksmag som en teenager - Hans tilhørsforhold til moderne musik kan minde om en fjorten-femten-årig piges. Så dem nedlægger jeg veto mod, forklarer von Triers assistent, Heine Kaarsbjerg, til Ekko, men tilføjer, at han og von Trier er enige om at skråle med på et enkelt moderne pophit af Rasmus, ikke Rasmus Seebach, men Rasmus Nøhrs ""Sommer i Europa"". - Hvis jeg ta'r væk/Ta'r du så med/ Så får vi sol og kærlighed …     ";Torsdag, 14. november 2013
Lars Hjortshøj bliver radiovært; Fra det nye år vil man efter syv års pause igen kunne høre Lars Hjortshøj i radioen. Han begynder nemlig som ny vært på P4. Det skriver DR i en pressemeddelelse. Der bliver tale om et nyt fredagsprogram, hvor indholdet endnu er hemmeligt. Og den kommende vært glæder sig. Som at vende hjem - Jeg trådte jo mine radio-barnesko i DR og glæder mig på den måde til at vende hjem igen. Lytterne kan dog forvente et program, hvor jeg går i betydeligt større sko, siger Lars Hjortshøj, der nok mest er kendt som komiker og vært på flere tv-programmer. P4-redakør Lars Daneskov har store forventninger til den nye vært: - Lars Hjortshøj er ikke bare en af landets sjoveste mænd, han er også en af de bedste radioværter. Det ved enhver, der har hørt ham som vært på Strax og senere som Morgenhyrde på 100FM. Derfor er jeg enormt glad for, at Lars har lyst til igen at lave radio og ikke mindst, at han har lyst til at gøre det på P4, siger Lars Daneskov.   ;Torsdag, 14. november 2013
Saseline sendte sin far på alkohol-afvænning;" Et drama udspillede sig i kulissen under optagelserne til reportage-serien ""Saselines bekendelser"", der sendes på Kanal 4. Her følger man Saseline Sørensen, fotomodel og sanger, og hører om hendes livs mange genvordigheder. Men under udsendelsen måtte Saseline også tage hånd om sin alkoholiske far. Efter at have brugt en hel nat på at sidde og tale med sin vrede og berusede far, fik hun nok. Da faderen brødbetynget ringede til hende dagen efter, mens Saseline Sørensen blev filmet, overfusede hun ham, skriver BT. - Jeg sagde til ham, at nu indlægger jeg dig. Hvis du ikke lader dig indlægge på det behandlingssted, så er jeg ikke længere din datter. Jeg skærer dig af, fortæller 31-årige Saseline Sørensen. Alkohol ødelægger det gode Det var hårde ord, men for Saseline var det blevet for meget: - Det er, fordi der er så meget godt i min far, at hans alkoholisme ødelægger alt det gode i ham, siger Saseline, der var skrækslagen for at miste sin far. Han var tidligere besvimet nogle gange, og hun var begyndt at frygte, hvad der ville ske med ham, fortæller hun til BT. Næste dag blev faderen kørt til afvænningsstedet for at gennemgå en Minnesota-kur. Familieterapi med gråd Efter faderen blev indlagt, har Saseline sammen med sine tre søskende været i familieterapi flere gange på afvænningscentret. - Vi sad tre børn over for vores far. Det var kun os, der måtte sige noget. Han måtte ikke. Vi græd på kryds og tværs og kom med eksempler fra vores barndom. Eller de ting vi døjer med i dag, fordi han har sagt og gjort sådan og sådan, siger Saseline Sørensen. - Jeg ville lyve, hvis jeg sagde, at hans misbrug ikke har påvirket os børn. Jeg kan ikke lide fulde mennesker, dem har jeg på grund af min far meget svært ved at håndtere. Faderen, der er 55 år gammel, er siden kommet hjem fra centret.   ";Torsdag, 14. november 2013
BILLED-BLADETs chefredaktør i Kender du typen;" Onsdag aften kunne danskerne få et unikt indblik i BILLED-BLADETs chefredaktør Annemette Krakaus liv og hjem.      Få BILLED-BLADET hjem til digSe alle vores tilbud her!  Her var hun nemlig hovedpersonen i det populære DR-program ""Kender du typen"". Programmet blev optaget tilbage i august, og Annemette Krakau blev overrasket og beæret over at blive spurgt, om hun ville medvirke. - Jeg synes, at det er et fantastisk dejligt program - jeg er selv stor fan af ""Kender du typen"" og nyder at sidde derhjemme og gætte med, så da jeg blev spurgt, var det meget overvældende og grænseoverskridende, fordi jeg inderst inde er meget genert. Men jeg var draget mod at prøve at være med. - Og jeg vil også sige, at når man som os på BILLED-BLADET lever af, at folk lukker deres hjem op for os, så skyldte jeg både mig selv og BILLED-BLADETs læsere også at lukke mit hjem op, fortæller Annemette Krakau. Supersjovt at følge med Det tager flere timer at optage programmet, der ender med 40 minutters tv. Først gennemgik Christian Grau huset og dernæst var det Anne Glads tur til at gennemgå huset med vært Mads Steffensen. Og Annemette Krakau fulgte med i det hele på en lille skærm, der var sat op på hendes kontor, hvor de to livsstilseksperter ikke kunne komme - der er nemlig også fyldt med BILLED-BLADET-ting og plakater. - Man har lyst til undervejs at sige 'Ja, det er rigtigt,' eller 'Nej, det passer ikke', men det var super, super sjovt at følge med, siger hovedpersonen. Hvordan synes du så, at de to eksperter klarede det? - De klarede det begge to godt, selv om Anne Glad jo vandt pointquizzen 3-0, så sagde Christian Grau også mange rigtige ting. Efter lidt tid fik de godt fat i mig og så den nostalgiske åre, jeg har, og også det her med, at jeg holder fast i ting fra min barndom i forhold til, at de værdier jeg er opdraget med og har det rigtig godt med. - Og jeg passer godt på mine ting fra, da jeg var lille, og har gemt mine gamle Pernille- og Puk-bøger. Og det er meget sådan jeg er - jeg passer på mine ting og værner om værdierne, siger Annemette Krakau. Er et rodehoved På ét punkt tog de to eksperter dog fejl. De var overbevist om, at Annemette er ordensmenneske. Og Christian Grau var sågar overbevist om, at hvis han byttede om på nogle krus, ville det skabe uro. - Selvfølgelig er der pænt ryddet op, når tv kommer på besøg. Og der er også pænt til dagligt, men det er altså min mand, der er ordensmenneske. Jeg er VIRKELIG et rodehoved. Så jeg grinede af Graus kommentar, for jeg er så ligeglad med, hvordan de krus står, griner Annemette. Meget genert, da det blev sendt Onsdag aften havde hun så samlet familien omkring tv'et - og selv om Annemette ofte er i tv foran hundredtusinder af seere, var det en nervepirrende oplevelse at se sig selv eksponeret på denne måde. - Jeg sad næsten, som når jeg ser en uhyggelig film. Jeg havde godt nok ikke en pude op foran øjnene, men jeg blev virkelig genert til trods for, at jeg sad hjemme i min egen stue med familien. Men jeg blev også rigtig glad, for det var blevet et superfint program, der blev klippet godt, siger chefredaktøren. Bagefter væltede det ind med hilsner på mail, sms og Facebook. - Så letter man lidt af glæde, for man frygter jo lidt, at folk synes man er mærkelig, fordi man samler på julepynt eller elsker ABBA. Men jeg kunne se, at folk kunne lide vores hjem, og det blev jeg rigtig glad for, slutter Annemette Krakau. ";Torsdag, 14. november 2013
Æres Bodil til Jesper Langberg; Jesper Langbergs karriere har budt på masser af fantastiske roller i både film og på teatret. Derfor har Danske Filmkritikere, tidligere kendt som Filmmedarbejderforeningen, valgt at give årets Æres Bodil 2014 til Jesper Langberg. Den store prisuddeling finder sted på Bremen Teatret lørdag den 1. februar 2014 . Kresten Skjern fra ”Matador” – som er Langbergs folkelige alias – udgav tidligere i år sin selvbiografi, hvori den 72-årige skuespiller hudløst ærligt fortalte om sine tre forliste ægteskaber, sin bror Ebbes homoseksualitet og sit eget årelange misbrug. 3. Bodilpris - I et halvt århundrede har Jesper Langberg tryllebundet sit publikum landet over i et hav af roller på både film, radio, tv og teater. Den folkekære skuespiller blev uddannet ved Det Kongelige Teater Elevskole i 1965, og har siden gennembruddet som Gyldenstjerne i Rosenkrans og Gyldenstjerne er døde (1968), på Det Kongelige Teater høstet flere store priser og anerkendelser, skriver Danske Filmritikere i pressemeddelelse. Her står der også: - To gange tidligere har Jesper Langberg modtaget en Bodil. Den første fik han i 1968 for bedste hovedrolle i Sådan er de alle (1968) og senest i 1994 for bedste birolle i filmatiseringen af Hans Scherfigs Det forsømte forår (1993). Efter sin 50 års jubilæumsforestilling, Kærestebreve på Folketeatret tidligere på året, valgte Jesper Langberg at trække sig tilbage. Mange lag Og Jesper Langberg er en ganske særlig størrelse i dansk teater, tv og film, lyder det fra Jacob Wendt Jensen, formand for De Danske Filmkritikere: - Hans replikker er klare og dannede, men der er oveni købet også altid flere spændende lag i hans karakterer. Langberg er måske ikke den, man sådan lige lægger først mærke til i hans film, men han er ofte den man glemmer sidst. Han sniger sig langsomt ind på en, fordi den måde han spiller rollerne på er gennemtænkt og fordi han giver alle sine roller en helt særlig følsomhed. - Derfor er det ganske naturligt, at vi i Danske Filmkritikere nærmest ikke kan vente med at give Jesper Langberg en Æres-Bodil for hans samlede virke i dansk film, der tæller mere end 40 filmroller fra midten af 1960’erne helt op til i dag, siger formanden. ;Onsdag, 13. november 2013
Billedkunstneren Kurt Trampedach er død; Den kendte billedkunstner Kurt Trampedach er pludselig tirsdag død i sit hjem i Frankrig, 70 år gammel. Det skriver nyhedsbureatet Ritzau. Kurt Trampedach blev uddannet malersvend, inden han kom på kunstakademiet, hvor han 1963-1969 uddannede sig og fik sit kunstneriske gennembrud. Han er især kendt for sine mange selvportrætter og portrætter af især kvinder, men også det store dobbeltportræt af prins Joachim og daværende prinsesse Alexandra, som parret fik i bryllupsgave fra byen Hillerød. Hædret Blandt de hædersbevisninger, han har modtaget, er Statens Kunstfonds treårige arbejdslegat og den fornemme Eckersbergmedaljen. Ritzau skriver, at kunsterens 70-årige liv ikke altid var nemt. Han har i en række interview fortalt om sin maniodepressivitet, hvor han i de maniske perioder nærmest arbejdede i døgndrift i atelieret i Frankrig, mens han i de depressive perioder isolerede sig fra omverdenen. I 2002 brændte først hans hus i Frankrig og kort efter hans atelier i København, hvor flere malerier blev ødelagt. En mand er dømt for ildspåsættelsen i Frankrig, mens branden i København aldrig er opklaret.     Foto: Lotta Lemche/BILLED-BLADET ;Onsdag, 13. november 2013
Joan Collins afslog ”Goldfinger”; Joan Collins siger i et interview med Daily Mail, at hun sagde nej til en af 1960ernes mest ikoniske roller, nemlig den som Bond-pigen, der bliver smurt ind i guldmaling og dør i 007-klassikeren ”Goldfinger”. - Jeg var gravid med min søn Sacha dengang i 1964 og måtte sige nej. Desværre. Jeg har tit tænkt på, hvad det kunne have gjort for min karriere, siger Joan Collins til avisen. Måtte vente 20 år på gennembrud I stedet gik rollen til en ukendt starlet, Shirley Eaton, der i 1960'erne endte på alverdens forsider på grund af den sensuelle kropsmaling. - Jeg har aldrig sagt til Shirley, at det var ”min” rolle, hun overtog, siger Joan Collins, der selv måtte vente tyve år, førend hendes helt store gennembrud kom. Det skete som bekendt i midtfirsernes succes-serie Dollars, hvor hun spillede superbitchen Alexis.     Foto: AOPJoan Collins ;Onsdag, 13. november 2013
"""Tarok"" sælger ikke"; Producent Regner Grasten havde håbet på mindst 150.000 solgte billetter i Jylland og omegn, men i sidste weekend solgte filmen om ”Tarok” blot 17.000 billetter, og da det er tre uger siden, at den havde premiere ser det i øjeblikket ud som om, at den engang så hurtige hest ikke når over den økonomisk indbringende målstreg i biograferne, skriver Ekstra Bladet. Filmen, der er instrueret af Anne-Grethe Bjarup Riis, ligger i øjeblikket på et samlet billetsalg på 69.000. Hvilket kun er markant bedre end ”Skytten” og ”Only God Forgives” – de to film, som ”Tarok” trods alt stadig er et hestehoved foran på bunden af biografernes bestseller-lister.     ;Onsdag, 13. november 2013
Klaus Riskærs ekskæreste vil beholde barnet; - Ja, jeg beholder barnet. Jeg er superlykkelig, og jeg er jo ikke ligefrem den første kvinde i Danmark, der skal være alenemor. Mine venner og familie støtter mig, så det skal nok gå, siger Laura Petersen til BT. I det sene forår næste år skal hun nedkomme med sit og Klaus Riskær Pedersens første barn. Og selvom deres romance nu er slut, kommer det ikke til at ændre på Lauras beslutning om at beholde barnet. Det er tre uger siden, at Laura Petersen meddelte Klaus Riskær, at hun var gravid. Blev rigtig glad, men kræver DNA-test - Han blev rigtig glad, da jeg fortalte ham det. Men det er bare ikke gået mellem os, og det er da ærgerligt, siger Laura til BT. Riskær vil lave en DNA-test, når barnet er født, og iværksætteren siger endvidere: - Laura er en attraktiv pige, og jeg har svært ved at forestille mig, at hun ikke skulle finde sig en ny kæreste på et tidspunkt. Jeg håber bare hun bruger mere tid på at lære ham at kende, inden hun bliver gravid igen.   ;Onsdag, 13. november 2013
Thomas Blachman er smaskforelsket; Thomas Blachman har fundet lykken igen.  ’X-Factor’-dommeren blev sidste år skilt fra sin kone, Viola Heyn-Johnson, der er mor til hans to børn. Siden blev han kædet sammen med vejr-pigen Anja Fonseca, men nu er han altså faldet for den 35-årige billedkunstner Sarah Louise Schackinger. - Ja, hun er min kæreste. Jeg er uerstatteligt forelsket. Resten må være en privatsag, siger Blachman til Se & Hør, der har mødt den skaldede dommer og musiker ved en Facebook-fest i sidste uge.   ;Onsdag, 13. november 2013
Nils Malmros: Min kone græd over ny film;" Tirsdag aften er der galllapremiere på Nils Malmros’ nyeste film ”Sorg og glæde” i Imperial, København, men allereide mandag fik den verdenspremiere på Rom Film Festival. ""Sorg og glæde"" er nemlig udtaget til hovedkonkurrencen ved festivalen, og handler om en dybt personlig tragedie fra Nils Malmros' eget liv - nemlig at hans kone under en psykose slog deres spædbarn ihjel. Der var især ét spørgsmål, som gik igen ved pressekonferencen efter filmen i Rom, skriver nyhedsbureauet Ritzau. Hvordan har din kone modtaget filmen? - Hun var meget rørt og græd, når der skulle grædes. Bagefter filmen sagde hun til mig, at det var en stor sejr, fortæller Malmros. Konens tilladelse Det var med sin kones tilladelse, at Nils Malmros gik i gang med at forvandle den tragiske hændelse til et kærlighedsdrama på det store lærred. - Hun har givet mig den kærlighedsgave, at jeg skulle lave filmen. For min skyld, siger Malmros til Ritzau. Instruktøren fortæller, at han kunne se, at folk blev bevæget af filmen under pressevisningen. Jakob Cedergren og Helle Fagralid spiller hovedrollerne i filmen, der har premiere over hele Danmark 14. november. ";Tirsdag, 12. november 2013
Suzanne Bjerrehuus inspirerede Triers sex-film;" Suzanne Bjerrehuus er en af de helt store inspirationskilder for Lars Von Trier i forbindelse med instruktørens kommende film ""Nymphomaniac"", skriver BT. Det er hende, han har udfrittet om diverse seksuelle erfaringer, så han selv kunne stå som inspirator for stjerner som Connie Nielsen, Shia LaBeouf, Christian Slater, Willem Dafoe og Uma Thurman, der alle stiller op i den yderst dristige film, der får premiere dagen efter juleaften. Filmmagasinet Ekko har i det nye nummer, der er dedikeret til Triers kommende film, talt med Suzanne Bjerrehuus om hendes møde med instruktøren: Sød og ikke lummer samtale - Vi talte meget om at kunne lide sex, og han fortalte en masse om sin egen seksualitet. Ikke lummert, men sødt og interessant. Han grinede, da jeg fortalte om en fyr, som havde fået medlidenhedssex. Det var sådan en pæn mand, der bare var savlende vild med mig. Jeg havde spurgt ham, om han virkelig så gerne ville, og da jeg så hans bedende øjne, tænkte jeg 'ok', siger Bjerrehuus. Ekko skriver, at Lars von Trier intet har at gøre med den version, som kommer op i biograferne. Hans ønske var, at filmen blev 5,5 timer lang. Men det satte producenten Peter Aalbæk Jensen en stopper for. I stedet bliver det en kortere udgave på 'kun' 4 timer. Blandt de danske skuespillere i filmen er blandt andre Nicolas Bro og Jesper Christensen. ";Tirsdag, 12. november 2013
Julie Zangenberg: Sådan scorede jeg Bendtner;" - Bendtner var med på landsholdet på det tidspunkt, ligesom han er nu. Og han havde fået at vide, at der var den her pige, Julie, som var meget sød. - Han havde spurgt lidt, hvem der kunne være søde og sjove for ham. Og så tror jeg, at det var hans ven Daniel Agger, der en aften ringede til ham og sagde: Skynd dig ind på mit værelse - hun er i ""Natholdet"" nu, fortalte Julie Zangenberg, da hun mandag aften var gæst hos Anders Breiholdt” i netop ”Natholdet”, skriver BT. Sagde nej til alle Dagen efter talkshowet modtog Julie både sms'er og emails fra forskellige venner og bekendte, der alle ville sætte hende i forbindelse med fodboldstjernen Nicklas Bendtner. - De sagde, at Nicklas Bendter gerne ville bede om mit telefonnummer, og jeg sagde selvfølgelig blankt nej til alle - til at starte med, griner Zangenberg, der i dag danner par med landsholdsangriberen.     ";Tirsdag, 12. november 2013
Derfor græd Rasmus Nøhr på direkte tv; Det var synet af sin sin eks-forlovede, der fik Rasmus Nøhr til at bryde sammen i DR2s underholdningsshow søndag aften. Pludselig dukkede ekskæresten nemlig op på en storskærm i studiet live, uden at sangeren var blevet orienteret om det. Det gav Rasmus Nøhr tårer i øjnene, og fik ham til at stoppe det meget personlige interview, skriver BT. Talkshowet 'Søndag Live' på DR2 med værtinden Ane Cortzen handlede om Rasmus Nøhr og hans nye album og sang 'Retursekund'. Et ”retursekund” er ifølge sangeren en kort erindring, som kan komme så stærkt tilbage, at man næsten kan dufte øjeblikket. - Det retursekund, som jeg synger om, er, da jeg mødte min kæreste. Det kan jeg huske fuldstændigt, fortalte Rasmus Nøhr i programmet. Forlovelse brudt i marts I dag er Rasmus Nøhr dog ikke længere kæreste med Sille, som han synger om. Deres forlovelse blev brudt tilbage i marts, fordi de ifølge sangeren havde forskellige drømme. Nøhr havde brug for at rejse ud i verden og stifte familie, men det gjaldt ikke Sille, der stadig studerer i Odense. Rasmus Nøhr var meget berørt af at tale om sin eks-forlovede, men på et tidspunkt siger Ane Cortzen: - Nu siger du, du er nervøs... prøv at lukke øjnene et øjeblik. Bare rolig, der sker ikke noget ubehageligt... Ane beder derpå Rasmus om at beskrive, hvordan Sille ser ud. Og mens Rasmus gør det, dukker Sille op på storskærmen i studiet med en hilsen til Rasmus.  - Da jeg hørte 'Retursekund' første gang, så stod verdenen stille. Det var utroligt og så ubeskriveligt at høre så smuk en sang med så dyb en tekst og så store ord, som jeg ved, at jeg selv har oplevet med dig (..) Det har været en eventyr sammen med dig, lød det pludselig over højtalerne fra ekskæresten Sille. Rasmus Nøhr blev tydeligvis meget berørt. Meget privat Med grådkvalt stemme fremstammer han, at det var 'meget fint', før han synker en klump i halsen. Ane Cortzen fortsætter med at stille Rasmus spørgsmål om Sille. - Jeg synes, det er meget privat det her. Jeg skriver sange for at komme af med det, og så er det meningen, at I andre også skal kunne bruge sangene sammen med jeres kærester - og ikke specielt dykke ned i mit liv, siger han med tilføjelsen:  - Det er lidt voldsomt det her. Stilheden i studiet er larmende, mens Rasmus siger skål og spørger, om det er fordi, programmet har lave seertal. - Jeg er ked af, hvis du synes, at det går for nært, men sangen gik nært, og det er en fin historie, fordi I stadig ses, forklarer studieværten Ane Cortzen og fortsætter igen med at stille spørgsmål om Sille, før Rasmus stopper interviewet. - Nu må vi vist snart skifte emne, jeg sidder her og tuder. Det var ikke meningen, lyder det fra den berørte sanger. Ansigt til ansigt Rasmus Nøhr havde gerne set, at han og Sille havde haft samtalen privat og ikke på live tv foran tusindvis af seere. - Jeg har ikke fået snakket ansigt til ansigt med Sille, og jeg synes, det er noget, der hører privatlivet til. Rasmus Nøhr understreger dog, at der ikke er nogen bitterhed over for Ane Cortzen og DR2. - Efterfølgende kan jeg mærke, at interviewet blev udført med kærlighed og respekt.  Jeg tror, de havde regnet med, at jeg ville blive glad, hvilket jeg også gjorde efter, at overraskelsen havde lagt sig, siger Rasmus Nøhr til BT.   ;Tirsdag, 12. november 2013
Klaus Riskær forlader gravid kæreste; Klaus Riskær Pedersen skal igen være far. Denne gang med en kvinde, som han har haft et kortere forhold med, og som han nu på sin Facebookprofil meddeler, at han ikke længere er kæreste med: - I forbindelse med min kærestes indflytning, er graviditet blevet et nyt element. Jeg respekterer enhver kvindes ret til at føde det barn hun bærer. Og dermed det ansvar der medfølger som far. Det at være forældre er dog én ting, mens det at være i et parforhold er en anden: Og det sidste er en nødvendig forudsætning for at skabe en famile, skriver Riskær. - Jeg er af den opfattelse, at en samlet familie er den naturlige forudsætning for graviditet, og ikke en følgevirkning af den. Visse ting tager tid, og skal tage tid. Når en kvinde bliver gravid, er det hendes beslutning, om barnefødsel skal finde sted indenfor en familie eller ej. - Når en mand skal være far, er det til gengæld hans ret at kende grundlaget for de familieforpligtelser som han i givet fald påtager sig, fortsætter Riskær på Facebook. Ikke klar til familielivet Riskær er altså ikke klar til at blive far og indgå i et traditionelt familiemønster. - Efter meget kort tids samvær, er jeg ikke i stand til at vurdere grundlaget for et familieliv i den aktuelle situation. Jeg har følt det påtrængende at meddele dette så betids, at der ikke skabes falske forventninger til det modsatte. Efter fælles aftale har Laura og jeg derfor besluttet at bringe vort forhold til endeligt ophør, skriver han. Når Riskær skriver om det på sin Facebook, er det fordi parret i begyndelsen annoncerede deres kærlighed dér – og det er også her, at han løbende har opdateret, når deres forhold er gået op og ned. Fortryder offentlighed Riskær fortryder i dag, at de blev så offentlige i det sociale univers. - Det var en fejl da jeg inddrog mit parforhold på Facebook idet ‘bordet dermed fanger. Det er første og absolut SIDSTE gang, at det vil ske', skriver Riskær. Klaus Riskær Pedersen har foruden de to voksne sønner, Christian og Frederik, også to små børn med to andre kvinder. Med Mette Marie Thomsen fik han sønnen Kristoffer – i dag snart 5 år – og med den engelske forretningskvinde Jasmin Dahli har han også en søn, der hedder Christopher, som er fire år og bor i London. Laura Petersen og Riskær mødte hinanden gennem fælles venner. Hun er 28 år – han er 58.  ;Tirsdag, 12. november 2013
Bundesens comeback skaber folkeglæde; Hvis nogen var i tvivl om, at Shu-bi-dua stadig havde fat i danskerne, må al tvivl manes til jorden, efter at Michael Bundesen for første gang i to år siden sin hjerneblødning var på scenen i Forum i lørdags. Gensynet med ”Bunden” var ligeså bevægende for publikum – og ikke mindst seerne rundt omkring i Danmark – som det var for Shubbernes forsanger selv. På BILLED BLADETs Facebookside strømmer hilsnerne ind til Bundesen – alle med ønsker om en snarlig bedring, så hans dybe basstemme igen kan komme til at gjalde fra scenen med alle hittene – fra ”Hvalen Valborg” til ”Folkevognen” og ”Den Røde Tråd”. Folket skriver blandt andet: Henriette Bergsli Hansen:  - Det var så dejligt at se dig igen. Godt gået Bonden . Elsker jeres sange, lette at synge med på og masser af humor. Skal have fat i jeres nye album. Majbrit Irene Zibrandtsen: - Hej Michael - dejligt at se dig live på tv, og hvor ser du stadig godt ud, og hvor har du og de andre fortjent prisen. Held og lykke med din stadige træning, og hvor der er vilje er der en vej - især ved støtte og opbakning, som jeg ved du får. Shu-bi-dua hører min ungdom og nu voksne liv til, og har heldigvis været så heldig at opleve jer live” Malîna Steenholdt:  - Dejligt at se dig igen Du har været savnet. Pøj-pøj med genoptræningen og må det gå godt og hurtigt” Inge Østergaard Søndergaard:  - Vidunderligt at se dig igen , alt mulig held og lykke med din fortsatte genoptræning . Stort tillykke med den velfortjente pris, at du så kommer ind og modtager den er jo lige som prikken over i'et. Bare den glæde du spredte blandt alle ved det . :)) Laurits Bovbjerg Jespersen:  - Godt at se dig igen, og at du er på vej op på hesten igen. Malene Petersen:  - Stort tillykke med den velfortjente pris til jer som band. Michael kæmp vider. Du er en Sej kæmper. Fedt at se dig igen .. Majbritt Pedersen:  - Håber, det bedste for dig . Jeg fældede en tåre, da jeg så dig … Jesper Mortensen:  - Du er sej Bundesen DU KAN SELV SENDE DIN HILSEN TIL BUNDESEN PÅ BILLED-BLADETS FACEBOOKSIDE HER ;Tirsdag, 12. november 2013
Morten Grunwald: Så lykkedes det at sælge villaen; I januar 2012 satte skuespilleren, instruktøren og teaterlederen Morten Grunwald, efter 18 år, sin villa på den nordsjællandske Skodsborg Strandvej til salg. 78-årige Grunwald, der blev folkeeje efter sin rolle som Benny i samtlige Olsen Bande-film, forventende knap 9,9 millioner kroner for den 146 kvadratmeter store villa. For at få huset solgt, måtte Morten Grundwald og hustruen Lily Weiding, 89, accepterede en pris på 8,2 millioner kroner, skriver SeogHør.dk Lily Weiding og Morten Grunwald har gennem længere tid ønsket at flytte til en lejlighed i Skodsborgparken, oplyser SeogHør.dk ;Tirsdag, 12. november 2013
De scorede årets fodboldpriser; Årets Hall of Fame-pris gik til de to gamle dynamit-holds drenge Søren Lerby og Frank Arnesen. De to gamle venner indtog scenen sammen, men Lerby blev optaget først, da han vandt deres interne papir-saks-sten konkurrence, hvor de slog om, hvem der først skulle takke for prisen. - Tak fordi i tog mig som jeg var – jeg ved godt mine holdkammerater, Ivan Nielsen og Søren Busk i 1980erne trak lod om hvem der skulle spille over i min venstre side. Det var der ingen af dem, der ville af sig selv, sagde Lerby med henvisning til, hvor hård en hund han dengang var at spille sammen med – selv for sine holdkammerater. Christian Eriksen takkede med ordrene: - Mange tak til dem, der har stemt. Jeg er utroligt glad for den her pris. Jeg kan kun sige tak til alle dem, der har været med mig de seneste år. Specielt til dem, der har været med mig det seneste år med alt det, jeg er gået igennem. Det gælder både trænere og spillere. Jeg er utroligt glad for den her pris, sagde Christian Eriksen. Vinderne til Dansk Fodbold Award: Årets mandlige fodboldspiller: Christian Eriksen, Tottenham Årets kvindelige fodboldspiller: Katrine S. Pedersen, Stabæk Årets superliga-spiller: Andreas Cornelius, Cardiff (tidligere FCK) Årets træner: Jess Thorup, U21 Landsholdet (tidligere Esbjerg) Årets mål: Morten Nordstrand, FC Nordsjælland, d. 11. august mod FCK København Årets dommer: Jens Maae Årets kvindelige talent: Stine Ballisager, IK Skovbakken Årets mandelige talent: Andreas Cornelius, Cardiff Årets fodboldklub: FC Skanderborg Nyt medlem af fodboldens hall of fame: Søren Lerby og Frank Arnesen SE BILLEDSERIEN MED VINDERNE OG GÆSTERNE HEROVER ;Tirsdag, 12. november 2013
Mette Blomsterberg: Har det fint som overskudsmama; Det er ikke kun på TV og i sin forretning Blomsterbergs, at Mette Blomsterberg bager alverdens lækkerier. Også hjemme i privaten, hvor hun bor med sin mand Henrik Blomsterberg, der står for salg og marketing i forretningen, og deres to døtre Laura og Maja, der i dag er 14 og 11 år, holder Mette Blomsterberg af at binde forklædet og bage, ælte og kokkerere i køkkenet. Og lige netop det med at bage morgenboller og sørge for, at der står aftensmad på bordet, betyder, at hun lander i en bås, som Mette Blomsterberg godt ved, at nogen måske har puttet hende ned i. - Jeg er sådan én, der gerne står tidligt op om morgenen og bager boller til min familie. Det er det dér overskudsmama-noget, som nogle mennesker elsker mig for, og andre hader mig for. Men undskyld mig, det er jo bare sådan, jeg er. Det er det, jeg har lært hjemmefra. Og det er det, jeg har lyst til, siger hun til SØNDAG. Det gør mig glad Bare fordi det er noget, der bliver gjort for hendes mand og deres børn, så er det også noget, hun gør for sig selv, pointerer Mette Blomsterberg. - Der er tit nogen, der siger til mig: Nu skal du også huske dig selv. Hvad gør du egentlig for dig selv?. Hm, tænker jeg gerne. Det, jeg gør for min familie, er også det, jeg gør for mig selv, for det er faktisk dét, der gør mig glad. Hvad er der galt med at gå rundt og lave dejlig aftensmad til min familie eller bage boller, der er klar, til de vågner, hvis det nu er det, der gør mig glad, spørger hun. Og ligesom det gør hende glad at lave lækre friskbagte morgenboller, så gør det hende også glad at være i familiens hjem. - Folk siger også: Hvorfor tager du ikke ned og træner? Eller hvorfor går du ikke ud og spiser med veninderne? Det gør jeg også indimellem. Men jeg har meget mere brug for at være her. Jeg er meget et hjemmemenneske.  Jeg ved egentlig intet om stjernetegn. Men der er flere, der har sagt til mig, at jeg er en typisk Krebs på den måde. Det ved jeg ikke, men krebs smager dejligt. Og ja, jeg er udpræget et familiemenneske, siger hun. Det er her, jeg har det godt Og med et travlt arbejdsliv, der blandt andet står på forretningen Blomsterbergs, web-shop, tv-programmer, foredrag og syv bøger om kager – den ottende er på vej – så er det vigtigt for hende at lade op. - Hvis jeg skulle lukke øjnene og svare på: Hvor lader du bedst op? Hvor er du gladest og mest tryg?, så er svaret mit hjem. Det er her. Der måtte gerne være 100 mennesker. Men det er her, jeg har det godt, siger Mette Blomsterberg til SØNDAG. LÆS OGSÅ:  På søndag.dk fortæller Mette Blomsterberg om to år, hun selv kalder for væmmelige. Det er de to år, hvor hendes ægteskab var i dyb krise Her får du en af Mette Blomsterbergs mest populære opskrifter. Nemlig hendes opskrift på hindbærsnitter  ;Tirsdag, 12. november 2013
Clooney i heftigt skænderi med Russel Crowe; George Clooney holder ikke skytset tilbage i den nye udgave af magasinet Esquire, skriver Metroxpress, der har læst bladet. I et stort interview får den 52-årige Clooney langet ud efter Leonardo DiCaprio, som han beskylder for at omgive sig med uærlige rygklappere, og ikke mindst Russell Crowe. - Han svinede mig til. Han sagde noget med, at 'George Clooney, Harrison Ford og Robert De Niro har alle sammen solgt ud'. Og jeg svarede ved at sige 'han har nok ret. Og jeg er glad for, at han siger det til os, for Bob, Harrison og jeg overvejede også at starte et band, hvilket også ville være en skidt måde at bruge berømmelsen på, forklarer George Clooney i Esquire og fortæller, at hans sarkastiske bemærkning fik Russell Crowe til for alvor at fare i flint. Gik helt amok - Han gik helt amok, så jeg sendte ham et brev, hvor jeg skrev 'dude, de eneste, der vinder på det, når to kendte mennesker slås, er People Magazine. Hvad fanden er der galt med dig?' siger han. 'Gladiator'-stjernen prøvede at undskylde ved at sende George Clooney den digtsamling, han har skrevet, men forholdet mellem de to superstjerner er stadig ikke venskabeligt. Anderledes er det med Brad Pitt, som åbenbart er Clooneys bonkammerat: - Brad har været verdens største filmstjerne i lang tid nu. Han er større end mig, siger 'Gravity'-stjernen.   ;Mandag, 11. november 2013
Susanne Bier forundret over ny nominering;" - Det er meget fornemt at blive nomineret.  Det er en kæmpestor ære, og det er jeg da helt vildt stolt over, siger Susanne Bier til Ritzau, men udtrykker alligevel en vis forundring over, at hendes film ""Den skaldede frisør"" er nomineret i kategorien Årets komedie ved European Film Awards, der finder sted om en måned i Berlin.  - Det er ikke en rendyrket komedie. Man griner, men man kan ikke sige, at det er en helt ren komedie, siger instruktøren. ""Den Skaldede Frisør"", der på engelsk har fået titlen ""Love Is All You Need"", foregår i det sydlige Italien, hvor det unge par Astrid og Patrick skal giftes. Rundt om dem er deres to familier. Stor succes i DK og udlandet Filmen har Trine Dyrholm og den tidligere James Bond, Pierce Brosnan, i hovedrollerne som forældre til hver deres halvdel af det unge par. Titlen dækker over, at Dyrholms karakter, frisøren Ida, netop har gennemgået behandling for brystkræft og derfor går med paryk. Ud over Susanne Biers film er tre andre titler nomineret i samme kategori. Hun skal op imod spanske ""I'm So Excited"", kroatisk-serbiske ""The Priest's Children"" og italienske ""Welcome Mr. President!"".  I Danmark solgte ""Den Skaldede Frisør"" mere end 645.000 billetter i biograferne, mens filmen også har haft succes i både England og USA.     ";Mandag, 11. november 2013
Forelsket Ibi Støving: Derfor bor vi hos mig; TV 2-værten Ibi Støving er dybt forelsket i den 16 år yngre Brøndby-angriber Simon Makienok – og han i hende. Men der er en årsag til, at de bor i hendes lejlighed i København og ikke i en provinsby som Næstved,hvor fodboldstjernen er vokset op.  - Jeg har boet i udlandet i fjorten år. Jeg ville eksplodere, hvis jeg boede i en lille by. Jeg skal bare være i nærheden af noget storbypuls, sagde Ibi Støving til BT, da parret troppede op til DMA lørdag. Udtalelsen beyder også, at Ibi ikke afviser at ville flytte med Makienok, hvis det skulle blive aktuelt, og han skulle blive solgt fra Brøndby til en anden klub. Vi er så ensHeldigvis er parret, der viste deres kærlighed på den røde løber ved Danish Music Award, enige om såvel bopæl, som så meget andet: - Vi er så ens. Vi elsker det samme musik og den samme mode. Vi har de samme meninger - også politisk. Vi griner af de samme ting, og vi kan lide de samme ting, sagde Ibi Støving. Tv-værten har tidligere dannet par med en anden fodboldspiller, svenske Tobias Grahn, med hvem hun har sønnen Anakin.   ;Mandag, 11. november 2013
Peter Belli indlagt; Det tegner – heldigvis – ikke til at blive et ophold af længerevarende karakter, men rock-ulven Peter Belli har igen været nødt til at tage en tur på hospitalet. Denne gang med smerter i den venstre arm, som han kom til skade med under en ferie i Thailand for fire år siden, skriver Ekstra Bladet. Peter Bellis arm bliver ved med at volde ham problemer, og mandag blev han indlagt på Herlev sygehus for at få den bragt i orden. Ulidelige smerter Belli flækkede venstre overarmsknogle ved et uheld i Thailand, og smerterne har været så ulidelige, at han sidste år gennemgik en operation, hvorved problemet skulle være løst. Desværre var armen ikke groet rigtigt sammen, og det er grunden til, at han nu igen er indlagt. Belli var tidligere i år indlagt med alvorlig blodforgiftning som følge af en infektion i urinvejene, der holdt ham på hospitalet i længere tid.     ;Mandag, 11. november 2013
Ulrich Thomsen i vild støvsuger-ulykke; Ulrich Thomsen har været ude for en voldsom støvsuger ulykke, der har sat sig varige mén i hans ansigt. Skuespilleren, der har vist sit talent og sin dybe panderynke i film som ”Festen”, ”Adams Æbler” og Bond-filmen ”The world is not enough0”, afslører nu i Michael Meyerheims talkshow på TV2 Charlie, at rynken i virkeligheden er et ar. - Det var en støvsuger, der eksploderede lige op i ansigtet på mig for 20 år siden. Jeg gjorde rent for ISS og var ved at støvsuge noget sjask op. Støvsugeren gik i overgang, og den var utæt oppe ved mundstykket, og da jeg bukker mig ned for at undersøge det, så sprang hele lortet i luften og ramte mig i hovedet, siger Ulrich Thomsen i programmet. Stadig følelsesløs - Toppen af støvsugeren hang 30 meter oppe i luften oppe under loftet ligesom en nytårscigar. Heldigvis nåede jeg at dukke mig, så jeg ikke fik den i hovedet. Ellers havde jeg ikke været her i dag, konstater Ulrich med tilføjelsen: - Mange tror, at det bare er en rynke, men det er faktisk et ar, der starter i øjenbrynet og går helt op i panden. Jeg er faktisk lidt følelsesløs i panden, fordi det ikke voksede rigtigt sammen.     ;Mandag, 11. november 2013
Agnetha: Jeg siger ikke nej til ABBA-genforening ;" ABBA-fans holder vejret i disse dage: Agnetha Fältskog ønsker nemlig at blæse nyt liv i den gamle svenske succesgruppe. En genforening er ikke udelukket, hvis hun bare får den på sine præmisser, siger den blonde sangerinde, der var kendt for at være den mest sky af de fire svenske superstjerner. - Jeg vil i hvert fald ikke sige nej, hvis spørgsmålet dukker op, siger hun til tyske Die Zeit Magazine. Udtalelsen har fået et britisk bettingselskab til at udbyde spil på, hvorvidt ABBA bliver en realitet i løbet af året. Skulle det ske, får man sine penge 14 gange igen. Samles måske til Eurovision Store kræfter er i gang for i det mindste at få samlet Agnetha Fältskog, Anni-Frid Lyngstad, Björn Ulvaeus og Benny Andersson på scenen under det internationale melodi grand prix i København i maj. De vandt som bekendt konkurrencen i 1974 med ""Waterloo"". Indtil videre er det kun oplyst, at Benny Andersson og Björn Ulvaeus har lavet temamusikken til næste års grand prix. Den hedder ""We Write the story"" og får sin ilddåb 18. maj, mens Agnetha Fältskog udsender sit comebackalbum ""A"" få dage tidligere -13. maj.   ";Mandag, 11. november 2013
Bendtner og baronessen i kold krig om sønnen; Selvom Nicklas Bendtner på papiret har ret til at være sammen med sin og Caroline Flemings treårige søn Nicholas hver anden weekend og én dag i løbet af ugen, er det ikke sket i knap to år, siger fodboldstjernen til Berlingske. - Jeg ville elske at kunne tage et bad med ham og putte ham. Lægge ham til at sove og læse godnathistorie med ham, siger 25-årige Nicklas Bendtner i et stort interview med avisen. Han og ekskæresten Caroline Fleming er i bitter strid om, hvor meget fodboldspilleren skal se sin søn. - Det gør ondt, hver gang jeg skal af med ham. Også på ham. Jeg kan se det på den måde, han kigger på mig, når vi vinker farvel, siger Nicklas Bendtner til Berlingske og indrømmer, at det var lidt af en mundfuld at blive far allerede som 20-årig. Caroline står i vejen Fodboldspillerens evner som far har aldrig omfattet at skifte ble på sønnen, men Nicklas og Nicholas har bygget en stor nærhed op omkring leg og hygge - noget Bendtners billeder på instagram vidner om. Når det bliver sengetid er det imidlertid Caroline Fleming, der tager over: - Det gør mig ked af det, for det er jeg klar til, og det er han klar til. Der er intet, der står i vejen for det - intet udover Caroline, siger Nicklas Bendtner til Berlingske. Caroline fleming har ikke ønsket at kommentere striden over for Berlingske.     ;Mandag, 11. november 2013
Michael Bundesen vil lære at gå igen;" Det var en tydeligt bevæget Michael Bundesen, der siddende i en kørestol flankeret af sine to bandmedlemmer Michael Hardinger og Kim Daugaard takkede bandets fans og juryen for den fine pris, de modtog ved Danish Music Awards.  - Jeg havde egentlig planlagt en meget lang takketale, men det blev det ikke til. Det er tre eller fire år siden, jeg sidst har stået - eller siddet - på en scene. Det hele er meget overvældende. Tusind tak, sagde Michael Bundesen fra scenen. Efterfølgende uddybede han overfor TV2.dk - Det går godt. Jeg er ved at lære at gå igen. Og det tager tid. Lige nu kommer jeg rundt med den her smarte kørestol, som jeg kører rundt i, siger Michael Bundesen, der fortæller, at han blev meget glad, de han hørte publikums overstrømmende jubel, da det blev offentliggjort, at Shu-Bi-Dua havde vundet æresprisen. Om Shu-Bi-Dua nogensinde kommer til at spille live igen afhænger ifølge Ole Kibsgaard, bandets guitarist, af Michael Bundesens form: - Helt ærlig: Jeg ved det ikke. Det er Michaels helbred og bedring og alt muligt, der afgør det, siger Ole Kibsgaard til BT. Ved Danish Music Awards sagde Michael Hardinger efterfølgende til pressen, at Bundesens humør backstage havde været i top: - Da vi sad og ventede på at komme ind, sagde han til mig: ”Ja, det er jo sådan det er, Michael, og så begyndte han at synge: ”Hva' mon man er – før man bliver til, et stjerneskud et puslespil …”, fra den Røde Tråd ..."" Michael Bundesen og de øvrige shubber fejrer i disse dage 40-års jubilæum og kan glæde sig over, at dobbeltalbummet '40 års shu-bi-læum' efter lørdagens TV-show er kommet ind på en 8.-plads på iTunes-listen over mest solgte album netop nu.   ";Mandag, 11. november 2013
Tøfting fortryder anholdelse; Stig Tøfting er meget ærgerlig over, at både han og sønnen Nick Tristan natten mellem fredag og lørdag endte i politiets varetægt. Det der skulle have været en hyggelig tur i byen på cocktailbaren Zenza i Århus endte med en anholdelse af både far og søn. Den 44-årige eks-landsholdsstjerne Tøfting erkender, at han burde have holdt sig i baggrunden, da der pludselig opstod tumult mellem dørmændene og hans søn. - Jeg opfatter det som om, at Nick bliver behandlet meget voldsomt.  Det er altså svært at se på som far. Det må jeg blankt erkende, siger Stig Tøfting i dag til Ekstra Bladet. Nick Tristan blev indhentet af dørmænd, da han efter tumult i køen forsøgte at stikke af. Da politiet dukkede op kunne Tøfting ikke lade være med at blande sig i det han så som en voldsom anholdelse. - Jeg forstod ikke hvorfor det hele skulle være så voldsomt, og det sagde jeg også til politiet i en nok så diplomatisk tone. Men det blev ikke vel modtaget, siger Tøfting. - Nu er det altid nemmere at være mandagstræner og sidde her på afstand og analysere, hvordan man burde have reageret i situationen. Men jeg har da lært, at hvis ikke jeg kan vurdere situationenen bedre end at begynde at diskutere med dørmænd og politi, jamen så skal jeg bare holde mig væk.     ;Mandag, 11. november 2013
Mads Vad og Vickie Jo overrasker med dans i supermarked; Det hele var arrangeret af supermarkedskæden Lidl, som en slags optakt til deres danseshow ”Dans Dans Dans”, der i disse måneder går hele Danmark rundt. Se i videoen længere nede, hvordan de handlende reagerer, når Vickie Jo og Mads Vad pludselig kommer dansede ind gennem butikken, alt imens Skjern bys indbyggere er ved at foretage deres indkøb i Lidl Hvad er ”Dans dans dans” Ideen er at give danselystne chancen for at få en oplevelse ud over det sædvanlige sammen med de kendte dansere fra TV Vickie Jo, Mads Vad, Mie Moltke og Thomas Evers Poulsen. ”Dans Dans Dans” har allerede indtaget Slagelse, Esbjerg, Aarhus, Kolding og senest Aalborg her i weekenden. Hvis du synes dette lyder sjovt og spændende, er næste chance i Odense den 16. november, Holstebro den 23. november og Rødovre den 30. november. Læs mere på Lidls hjemmeside – klik her!  ;Søndag, 10. november 2013
Helle Fagralid om skilsmissen: Det er jeg mest stolt over; Det gik ikke lige som hun havde ventet, da skuespilleren Helle Fagralid sidste år blev skilt fra trommeslageren Stefan Pasborg. Sammen har parret en søn, og hun havde egentlig troet på, at det skulle være de to, men i dag er de i stedet de bedste venner. - At gå igennem en skilsmisse og bevare venskabet med min eksmand er noget af det, jeg er mest stolt over, siger 37-årige Helle Fagralid i et interview med Alt for damerne. Stort at blive mor For det har været barnets tarv, som de begge har prioriteret over deres egen sorg. - At min søns far og jeg i alle de vanskelige situationer og svære følelser fandt en modenhed og et fokus, der handlede om, at vores søn skulle lide mindst muligt, siger Helle Fagralid. LÆS OGSÅ: Helle Fagralid - Sådan forelskede jeg mig i Ole Bornedal Det har da også været det at blive mor, som har været det største øjeblik i skuespillerens liv. - Det er klart, at den dag, jeg blev mor, har præget mit liv lige siden og må regnes som den vigtigste dag, siger Helle Fagralid. Skuespilleren har hovedrollen i Nils Malmros’ film ’Sorg og glæde’, der får premiere den 14. november. LÆS OGSÅ:  Læs hvordan du klæder dig som Helle Fagralid på IN.dk Du vælger selv den rolle, du spiller i et parforhold. Læs hvordan på IN.dk  ;Søndag, 10. november 2013
Stig Tøfting og søn anholdt i Aarhus; Ifølge Ekstra Bladet sluttede festen, da politiet valgte at anholde Tøfting og Nick Tristan efter de havde været på cocktailbaren Zenza i Aarhus. Ekstra Bladet har været i kontakt med 44-årige Stig Tøfting Stig Tøfting, der bekræfter, at han og Nick Tristan er blevet anholdt og har tilbragt natten i fængsel. Derudover har han ingen kommentarer til sagen. Ifølge Ekstra Bladet var det papsønnen der kom i klammeri med en dørmand uden for cocktailbaren, og der opstod tumult. Flere dørmænd blev tilkaldt, og situationen eskalerede. Da politiet ankom brokkede Stig Tøfting sig angiveligt over dørmændenes brutalitet, og der opstod en ny tilspidset situation. Derefter blev også Stig Tøfting anholdt, skriver eb.dk. ;Søndag, 10. november 2013
Anne Linnet og Christiane Schaumburg-Müllers hygge-søndag; - Det er utrolig dejligt at være til Bogforum. Her er så hyggeligt, og det er dejligt at tale med folk, er Christiane Schaumburg-Müller og Anne Linnet enige om. I dag var de begge at finde i Bella Centret, hvor de på deres forlag, Peoples Press´ stand, lod sig interviewe for at fortælle om skønhed – for Christianes vedkommende, og om sit liv for Anne Linnets vedkommende.  Se, hvem der også var på messen - klik her  Deres bøger ”Christianes Beautybog” og Anne Linnets ”Hvor kommer drømmene fra?”, der er et genoptryk af den bog, hun udgav for ti år siden, gik som varmt brød, og efter de to kvinder havde signeret deres bøger, gik turen videre ud på messen for at samle inspiration til både læsning og julegaver. Skulle Anne Linnet finde bøger til sig selv, ville det formentligt blive krimier eller store romaner, mens Christiane er glad for historiske bøger og gamle biografier. ;Søndag, 10. november 2013
Kom indenfor: Se Lise-Lotte Norups liebhaver-bolig; Skuespilleren Lise-Lotte Norup er en blandt tusindvis af danskere, som har bosat sig i Sydsverige, men nu er hun måske på vej hjem. I hvert fald har hun og hendes mand, Bo Siggard, valgt at sætte deres otte år gamle landejendom øst for Helsingborg til salg for den nette sum af 4.425.000 kroner. Parret har droppet ejendomsmægleren og står selv for salget på Boliga Selvsalg (selvsalg.dk), hvor de blandt andet fremhæver adgangen til 2,6 hektar jord, de 245 boligkvadratmeter i svenske håndværkstraditioner samt lade og stald. Det skriver Boliga Kendte.  Klik her og se Lise-Lotte Norups luksusejendom i Sverige  Udover ejendommen i Sverige er Lise-Lotte Norup medejer af flere lejligheder i Hellerup, ligesom hun ejer et sommerhus i Klint ved Nykøbing Sjælland, som blev sat til salg for en måned siden. Fritidsboligen, der blev opført i 2012, og som hun selv har tegnet og designet, hører til den dyre ende af markedet med en udbudspris på seks millioner kroner, men så er der til gengæld også udsigt over Kattegat. Lise-Lotte Norup har en lang skuespilkarriere bag sig og optræder stadig sammen med trioen Swing Sisters, der foruden hende selv består af Kirsten Siggaard og Kirsten Vaupel.  Klik her og se Lise-Lotte Norups sommerhus  ;Søndag, 10. november 2013
Gun-Britt Zeller: Det går jeg efter, når jeg shopper tøj; Bedste køb? - Mit bedste køb er en Céline-pelsfrakke, jeg fandt sidste år i London. Jeg gik rundt om mig selv mange gange, før jeg købte den. Og jeg er så glad for, at jeg gjorde det. Jeg er så vild med den. Den jakke holder mit liv ud, det er jeg sikker på. Vildeste køb? Mine høje ruskindsstøvler fra Chanel. Det er absolut mit vildeste efterår/vinter-køb i år. Skæveste køb? Det må være min Céline-skjorte i blokfarver. Da jeg kom hjem med den, svor Torben, at jeg aldrig fik den på. Men faktisk har jeg gået i den rigtig meget, og selv om den er væsentligt mere farverig end min faste garderobe, går den rigtig godt til det lidt drengede look, jeg godt kan lide. Jeg drømmer om at købe? En zobel. Egentlig er jeg ikke supermeget til pels – mest fordi jeg let kommer til at føle mig meget damet. Men sådan en kort model til aftenbrug, det vil jeg gerne have. Sted i udlandet jeg altid besøger? Jeg arbejder meget i London. Det er også her, jeg shopper allermest. Naturligvis elsker jeg at gå en tur ned af New Bond Street. Men faktisk køber jeg mest i magasiner som Selfridges og Harvey Nichols. De har åbent til klokken 10 om aftenen. Jeg har dermed tid efter arbejde til at gå rundt i ro og mag og snuse og inspireres. Og jeg kan vende retur dagen efter, når jeg har besluttet mig for, hvad jeg mangler til garderoben. Bedste mærke? Jeg er glad for de store, internationale mærker. I denne sæson har jeg købt en del Chanel og Céline. Men jeg er altså også glad for Givenchy, Balenciaga og YSL. Af danske mærker er det mest By Malene Birger og Stine Goya. LÆS OGSÅ:  Se Gun-Britt Zeller klædt på til fest ved årets ELLE Style Awards. Læs mere på IN.dk Gun-Britt Zeller vil lancere cremer. Læs mere på IN.dk  ;Søndag, 10. november 2013
Søvndal efter konens hjerteanfald: Jeg er nødt til at hjælpe min kone; - Jeg ville bebrejde mig selv, hvis jeg bare fortsatte som vanligt, siger udenrigsminister Villy Søvndal efter han har taget orlov på grund af konens hjerteanfald. Over for TV 2 News forklarer Villy Søvndal, at det meget ligner det han selv havde – nemlig en blodprop i hjertet. Fredag meddelte han så, at han tager orlov til starten af januar – ikke for sin egen skyld, men for at være der for sin kone. Heidi Perto blev ramt af et hjerteanfald og har den seneste uge været indlagt på Odense Universitetshospital. Herefter følger et længere genoptræningsforløb. - Det viste sig, at hun havde problemer med hovedpulsåren, som ikke var tæt. Derfor skulle hun opereres meget tæt på hjertet, forklarer Villy Søvndal og tilføjer: - Det er en meget gennemgribende operation, et stort indgreb, som det heldigvis tyder på, at hun kommer godt igennem. Det er jeg naturligvis meget glad og taknemmelig over, siger Villy Søvndal. Han skulle være vendt tilbage på arbejdet i dag, efter han selv blev ramt af en blodprop tirsdag den 22. oktober. - Oveni det jeg selv har været igennem er jeg nødt til at hjælpe min kone gennem et forløb, der er fyldt med meget smerte og hvor hun ikke kan noget som helst.  Over for Ekstra Bladet udtaler den 61-årige hårdtprøvede Villy Søvndal: - Jeg ville bebrejde mig selv, hvis jeg bare fortsatte som vanligt i den her situation. Søvndal blev udskrevet den 27. oktober og har siden opholdt sig i hjemmet i Sdr. Bjert ved Kolding. ;Søndag, 10. november 2013
Michael Bundesen i kørestol til DMA: Modtog ærespris; Han blev modtaget med jubel, stående applaus og trampen i gulvet. Michael Bundesen. Trods et ungt publikum i Forum i København i aften, var der ingen tvivl om, Shu-bi-duas stadige popularitet, og at orkestret i anledning af deres 40- års jubilæum var fuldt berettiget til Årets ærespris. OG så var det ikke mindst en glæde at se forsanger Michael Bundesen igen. Nok i kørestol, og med en lam venstre arm, men han var der. For første gang siden den skæbnesvangre dag i maj for to et halvt år siden, hvor Shu-bi-duas populære frontfigur blev ramt af en blodprop i hjernen, mens han befandt sig i sit hjem i Charlottenlund. Gisningerne om hans tilstand har siden været mange. Kunne han gå? Kunne han tale? Ville han vende tilbage til Shu-bi-dua, og ville der være et Shu-bi-dua uden ham? - Det her er fantastisk! Faktisk havde jeg planlagt en meget lang takketale, men det gider I nok ikke høre på alligevel, men tusind tak, sagde Michael Bundesen i en perfekt talestrøm, og til et bifald, der ingen ende ville tage. Det var bevægende at se Michael Bundesen igen. Læs mere om det i næste nummer af BILLED-BLADET. ;Lørdag, 9. november 2013
Peter Frödin: Først bogmesse og så til Mallorca; Der var sort af folk på Bogforum i Bellacentret allerede fra dørene slog op kl. 10.00 i morges. Gode bøger, en pæn sum penge at spare og ikke mindst kendte kunstnere og forfattere, der fortalte om deres bøger, trak publikum til. Skuespilleren Peter Frödin var en af skribenterne. Sammen med dramatikeren, Line Knutzon, har han forfattet to´eren i serien om drengen Allan. Denne gang med titlen ”Lille Allan og dobbeltgængerskolen”. - Ingen af os havde skrevet bøger, før vi startede på disse Allan bøger, men det er gået rigtig godt, fortalte Peter Frödin, der glædede sig til at skulle rundt på messen for at finde bøger til ferie-læsning. I aften er han nemlig færdig efter en lang og succesfuld periode på Bellevue Teatret, og i morgen rejser han til Mallorca for at slappe af – og læse bøger. ;Lørdag, 9. november 2013
Claudia Rex efter skade: Plejer min fod hos mor og far;" - Det går okay. Det var lidt specielt at sidde på skadestuen i fin dansekjole, men jeg kom hurtigt hjem igen, fortæller Claudia Rex. Det var en kæmpe skuffelse for smukke Claudia Rex, at hun midt i sin slowfox fik en skade, så hun måtte på skadestuen, og dansepartneren, Mads Laudrup, måtte stille op alene i Fællesdansen. Dagen derpå fortæller Claudia Rex til BILLED-BLADET: - Jeg blev kidnappet af mine forældre, så lige nu bliver jeg passet hjemme hos dem. Jeg har heldigvis ikke brækket noget, men har fået en kraftig forstuvning i foden og anklen. SE OGSÅ:  Billeder fra fredagens danseshow - klik her!  Den smukke danser fortæller også, at kæresten, Joakim Ingversen kom drønede ud på skadestuen med det samme. - Og Mads ringede, og så fik jeg en rigtig sød video, hvor hele ""Vild med dans""-holdet ønsker mig god bedring. Det viser virkelig, at vi er en stor familie, og det varmer så meget. Foreløbig bliver Claudia hjemme hos mor og far. - Joakim er på arbejde, så jeg bliver lige passet lidt her. Det er hyggeligt. Jeg sidder med benet oppe og må ikke støtte på foden foreløbig - men det bliver nok svært at holde. Jeg vil jo gerne træne. Claudia Rex ved ikke helt, hvad der sker. - Hvis jeg ikke kan træne, er et muligt Mads må træne med en anden professionel, men så satser jeg i hvert fald på at danse på fredag. Man kan, hvad man vil!, proklamerer Claudia Rex optimistisk - og tilføjer: - Tusind tak for alle sms-stemmerne, der hjalp os videre. Det betyder rigtig meget! ";Lørdag, 9. november 2013
Allan og Sofie rystet over nye sms-koder;" Det kom lige så meget bag på Allan Simonsen og Sofie Kruuse som på alle andre, da TV 2 inden show nummer 9 fredag aften valgte at ændre sms-koderne og sætte et loft på max fem-sms’er pr. mobil. Et tiltag, der aldrig før er set i ""Vild med dans"" og et tiltag, der havde det klare formål at sikre en retfærdighed i form af, at TV 2 ønsker, at det er stemmerne fra de seere, der rent faktisk ser programmet, der tæller i regnskabet. Inden aftenens afstemning gjorde Allan og Sofie - på deres fælles Facebook-side - deres fans opmærksomme på de ændrede sms-koder. ""Kære venner! TV 2 har ændret koderne i aften stem på Par3 til 1234 del med det samme!! Ring til jeres venner vi anede ingenting! HJæLP!"", skrev de. Og hjælp fik de, for de gik - igen - direkte videre til show nummer 10, der sendes fredag 15. oktober. Hvad synes du om måden TV 2 håndterer problematikken omkring Allan Simonsen i ”Vild med dans”?   – deltag i debatten på vores Facebookside – klik her!  ";Lørdag, 9. november 2013
Thomas Rode: Det skal du undgå, når du laver mad; Madogbolig.dk har talt med kokken og kogebogsforfatter, Thomas Rode, om, hvorfor vi gør bedst i at holde os fra færdigproduceret mad. En af ulemperne ved færdigproducerede mad er, at det er alt for svært at gennemskue, hvad vi egentlig ender med at putte i munden, da det kan være svært at tyde ingredienslisten. - Når man laver sin egen mad af friske råvarer, så ved man, hvad den mad, man spiser, indeholder, hvilket bestemt ikke er tilfældet, når vi taler industrielt fremstillet mad. Her har producenterne for vane at prioritere lang levetid på supermarkedernes hylder. Det resulterer i døde, golde fødevarer. Derudover er der mange penge at tjene, når man anvender billige fedtstoffer, billige kulhydrater, raffineret sukker, fruktose sirup og andet godt i produktionen. Ingredienser, som i den grad er med til at true vores generelle sundhedstilstand, siger Thomas Rode. Ingen undskyldninger Der er derimod flere positive faktorer ved at købe sæsonens lækre råvarer. Et stort plus, foruden sundhedsfaktoren, er, at der også er penge at hente ved at lade sæsonen bestemme middagen. - Som udgangspunkt gør man som regel altid klogt i at anvende råvarer, der er i sæson. I sæsonen er råvaren som oftest billigst, bedst og sundest, forklarer Thomas Rode og opfordrer til at være kræsen, når man køber ind: - Jeg tyer selv til gode råvarer, der er importerede, og på den måde spicer vinterens grøntsager op, forklarer Thomas Rode, der samtidig råder til at gå efter de bedste råvarer fra udlandet, men at undgå råvarer fra de lande, der har mindre restriktive regler, hvad angår brugen af sprøjtemidler. LÆS OGSÅ:  Se, hvilke 10 råvarer du skal spise i november på madogbolig.dk Lav en lækker dessert med æbler – få opskriften lige her på madogbolig.dk  ;Lørdag, 9. november 2013
Drama i Vild med dans: Claudia Rex skadet; Da aftenens fem Vild med dans-par skulle danse for anden gang, var der kun ni dansere på gulvet. Claudia Rex blev nemlig skadet under sin og Mads Laudrups slowfox, der ellers fik flotte ord med på vejen af dommeren. Det betød, at Mads Laudrup måtte danse Lindy Hop helt alene. Det gav ham nu ikke en sidsteplads. Den gik til Allan Simonsen og Sofie Kruuse. Claudia vrikkede om under parrets første dans og var så medtaget, at Mads Laudrup måtte bære hende ud i baglokalet til Claus Elming. Kørt på skadestuen med hævet ankel Her her den unge danserinde svært ved at holde tårerne tilbage og kunne næsten ikke snakke, da hun blev bedt om en kommentar for dommernes karakterer. Efterfølgende kom det frem, at Claudia Rex blev kørt på skadestuen, fordi hendes ankel var så øm og kraftig hævet, at den skulle tjekkes grundigere. Mads Laudrup valgte at danse aftenens lindy hop alene, og han proklamerede, at i tilfælde af en eventuel omdans, ville han danse alene. Det blev dog ikke tilfældet, da han (og Claudia) gik videre til næste progrma også. ;Fredag, 8. november 2013
TV 2 vil forhindre Vild med dans-snyd: Ændrer sms-koder; TV 2 vil fremover forhindre folk i at sende deres sms-stemme til Vild med dans, uden at de har set programmet. Derfor ændrer tv-programmet sms-kode til alle parrene fra og med aftenenes udsendelse, afslørede vært Claus Elming efter første par, Mie SKov og Mads Vads dans.  - Som naturlig konsekvens af de seneste ugers usædvanlige aktivitet og opmærksomhed omkring sms-afstemningen på Vild med dans, har TV 2 Underholdning besluttet at ændre sms-koderne og sætte et loft på max fem sms’er pr telefonlinje Denne justering gælder fra aftenens program og sæsonen ud. Dette gør vi for at understrege vores stærke ønske om en retfærdig afstemning for alle par i seerafstemningen. Og fremfor alt, for at signalere, at Vild med dans er for de 1,2 millioner engagerede seere, der hver fredag følger med på skærmen hjemme i stuen, skriver TV 2 i en pressemeddelelse, som også Claus Elming læste lidt højt op af. Således er der slut med startbogstaverne i sms-koden, man hidtil har skulle skrive - i stedet skal nu bruges Par + parrets nummer. Stor kritik Der har været stor kritik af Vild med dans' sms-stemmer denne omgang af det populære danseprogram - ikke mindst fordi det er kommet frem, at deciderede sms-kæder florerer for at stemme Allan Simonsen og dansepartneren Sofie Kruuse videre. Om det kan forhindre Allan Simonsen i at gå videre, vil vise sig - omkring klokken 22 er aftenens program afgjort. ;Fredag, 8. november 2013
Villy Søvndals kone ramt af et hjerteanfald; Tirsdag 22. oktober blev udenrigsminsiter Villy Søvndal, ramt af en blodprob i hjertet. Planen var, at Ville Søvndal efter den vellykkede operation, han har gennemgået, skulle fortsætte i sit embede i den kommende uge. Den plan er nu ændret radikalt, efter Villy Søvndals kone, Heidi Perto, er blevet ramt af et hjerteanfald og den seneste uge har været indlagt på Odense Universitetshospital. Det oplyser Udenrigsministeriet i dag. Underigsminster Villy Søvndal har indstillet til Hendes Majestæt Dronningen, at udenrigsministerens sagsområder varetages af de to øvrige ministre i Udenrigsministeriet. Det er handels- og europaminister, Nick Hækkerup og udviklingsminister, Christian Friis Bach. Villy Søvndals kone Heidi Perto er fortsat indlagt på hospitalet, og der venter et længere genoptræningsforløb. Det er på den baggrund Villy Søvndal har valgt at tage orlov for at pleje familien gennem den svære tid, der følger. På fotoet deltager Villy Søvndal og fru Heidi Perto i dronning Margrethes 40 års regeringsjubilæum i 2012.   ;Fredag, 8. november 2013
Nils Malmros viser sit livs tragedie;" Filminstruktøren Nils Malmros inviterer i bogstaveligste forstand publikum ind bag hjemmets fire vægge, når han i sin nye film ""Sorg og Glæde"" går helt tæt på det, som han selv kalder sit livs tragedie. Store dele af filmen er optaget hjemme i privaten, hvor hans den gang psykisk syge kone Marianne for tredive år siden dræbte deres ni måneder gamle datter. Filmen viser også, hvordan Nils og Marianne har fastholdt kærligheden efter den makabre oplevelse. I filmen spiller Jakob Cedergren den unge filminstruktør, der lader sin psykisk syge kone være alene nogle få timer med datteren, og Helle Fagralid er uhyre stærk i rollen som den uligevægtige mor, mens Malmros har valgt unge Maja Dybbroe til rollen som en af de unge skuespillere i ""Kundskabens træ"", som han optog den gang tragedien skete. ";Fredag, 8. november 2013
Hustruen: Jeg savner stadig Bamse;" Det er næsten tre år siden en af Danmarks folkekære sangere, Flemming ""Bamse"" Jørgensen, døde 63 år gammel, og nu har hans enke, Käte Jørgensen og børenene, Tine og Theis, arrangeret udgivelsen af en CD- og DVD-bokssæt, hvor der blandt er en håndfuld sange, som aldrig har været udgivet før. - Initiativet til ""4"" kommer fra os børn og mor. Vi havde talt om det i et stykke tid, før vi kontaktede fars faste samarbejdspartnere. Vi mærker jo dagligt, hvordan min far og hans sange stadig bor i os. Der har været stor interesse for projektet på fars minde-facebookside, hvor folk har kunnet foreslå sange til pladen, sige datteren Tine til B.T. Familien har valgt en lille gruppe sange til CD'en, som har en særlig betydning for dem selv. - Flemming sang ""Tak for i dag"" betyder meget for mig. Det er en af de sange, han skrweve til mig. Han skrev sange til voers bryllup og til vores sølvbryllup, hvor han også sang for mig, fortæller Käte Jørgensen. Flemming sang med en kærlighed, dernæsten kunne tage pippet fra mig. Den følelse, den vil jeg aldrig nogensinde glemme. - De sange er stadig så stærke for mig at lytte til. Flemming var et utroligt elskeligt meneske. En skøn mand. Han var et stort familiemennesker, der elskedee at være sammen med os. Han sange udtyrkker hans følelser for både mig og resten af familien, siger hans enke til B. T. I april 2011 udkom bogen ""Flemming Bamse Jørgensen fortæller sit liv til Poul Blak"" - en biografi, der blev skrevet på baggrund af en række smataler med bogens forfatter og Bamse selv. Bogen gav anledning til en større kontrovers og en retssag mellem Käte Jørgensen og forfatteren om rettigheder. Den første dom gik Käte Jørgensen imod. Sagen er nu anket til landsretten, og Bamses enke vil ikke kommentere sagen. ";Fredag, 8. november 2013
B.S. Christiansen har filmet med depressive kvinder; Da TV2 i begyndelsen af året i et opslag søgte depressive kvinder, som ville medvirke i et  TV-program med B.S. Christiansen, hvor han ville hjælpe dem ud af deres depression, medførte det en større polemik. Kritikken strømmede ind til TV 2 fra især Depressionsfonden og PsykiatriFonden, der advarede mod programmet, fordi det kunne være farligt for de medvirkende kvinder. Men TV 2 valgte alligevel at lave programmet. Og de otte programmer er nu optaget, og planlagt til visning efter, skriver Ekstra Bladet. - Jeg har lavet otte nye TV-programmet, hvor jeg hjælper en masse depressive kvinder med at komme ud af deres depressioner og deres brug af antidepressiv medicin, som bliver vist til vinter, fortæller B. S. Christiansen til Ekstra Bladet. - Naturen er en vigtig del af helbredelsen, men det handler også om, at man spiser rigtigt, at man dyrker noget motion og finder livsglæden. Og så er det vigtigt at vide, at piller og medicin kun fjerner symptomerne, men ikke fjerner årsagen til depressionen. TV 2-redaktør Jes Schrøder bekræfter også til Ekstra Bladet, at de otte programmer er færdige, og han forsvarer samtidig, at TV 2 valgte at gennemføre programmet. - Det er fordi, at dem, der kritiserede programmet, ikke vidste, hvad programmet handlede om, eller hvordan det skulle laves. De kritiserede det ud fra et castingopslag. Men jeg kan garantere, at programmet er fagligt forsvarligt, siger Jes Schrøder.   ;Fredag, 8. november 2013
Caroline Fleming: Måtte hoste maden op i serviet;" Således testede Caroline og Miss Jay pigerne torsdag aften i deres viden om korrekte bordmanerer. Pigerne var ikke på forhånd indviede i testen, og til dagens brunch fik de serveret franske specialiteter som hjerte, tunge og hjerne fra dyrelivet, og det faldt ikke i alles smag. Spørger man Topmodelværten selv om eventuelle uheldige madoplevelser, så er der ikke mange. Men der har da været nogle stykker: - Jeg er jo opdraget med stærk fokus på blandt andet at spise, hvad man får serveret. Jeg har kun haft få tilfælde, hvor jeg har været nødsaget til at hoste i en serviet for at komme af med en ""ko-hjerne"", der på ingen måde faldt mig i smag”, siger Caroline Fleming. Oplev Caroline Fleming i ”Danmarks næste Topmodel” hver torsdag kl. 20.00 på Kanal 5. ";Fredag, 8. november 2013
Hvem vinder Vild med dans i aften;" De vandt aftenen med hensyn til dommerkarakterer. Alligevel måtte Uffe Holm og Karina Frimodt i omdans sidste fredag. De vandt omdansen mod Mette Blomsterberg og Michael Olesen - og så var der fem par tilbage i den spændende konkurrence. I aften skæres antallet ned til fire, men kan Uffe og Karina score højre dommerkarakterer igen. For Allan Simonsen og Sofie Kruuse atter bundkarakterer - og går de atter upåvirkede direkte videre i 10. sæson af ""Vild med dans"". Se med i aften, hvor de fem tilbageværende par alle danser en individuel dans plus den meget specielle og hurtige swingdan ""Lindy Hop"" som fællesdans. Fællesdansen er en maraton, hvor alle fem par er på gulvet samtidig. De fire dommere skal så - i enighed - prikke et par ud ad gangen. Det par, der prikkes først ud, får laveste pointtal for fællesdansen og så fremdeles. Det skal parrene danse individuelt: Slowfox: Mads Laudrup og Claudia Rex. Pasodoble: Allan Simonsen og Sofie Kruuse. Rumba: Mie Skov og Mads Vad. Tango: Mathilde Norholt og Thomas Evers. Tango: Uffe Holm og Karina Frimodt.     ";Fredag, 8. november 2013
VIDEO: Til reception hos Ida Davidsen; Torsdag eftermiddag væltede det ind ad døren med familie, venner og bekendte, da 75-årige Ida Davidsen holdt bogreception på sin restaurant på Store Kongensgade i København. Den kendte smørrebrødsdronning er netop udkommet med biografien ”Burgøjser”, der både handler om sorgerne og glæderne i hendes lange liv. Blandt gæsterne var hendes børn, Oscar og Mia, prins Joachim, politikeren Pia Kjærsgaard og racerkøreren Thorkild Thyrring. Se videoen herunder, hvor Ida Davidsen forklarer, hvorfor bogen har fået titlen ”Burgøjseren”.  ;Fredag, 8. november 2013
Manu Sareen: Ligestilling begynder med børnene; Piger leger med Barbie, og drenge leger med biler. Så enkelt er de flestes opfattelse af små børns mønstre. Men sådan behøver det ikke at være, mener den 46-årige ligestillingsminister Manu Sareen. Han har den holdning, at både forældre og politikere har et stort ansvar for at indpode børnene, at de ikke behøver at holde sig inden for et bestemt kønsmønster. - Jeg tror ikke nødvendigvis, at kampen skal stå i legetøjskatalogerne, men vi kan gøre noget ved uddannelsesvejledningen og i daginstitutionerne, siger Manu Sareen i et interview med Alt for damerne. Alles ansvar Han har oplevet, at hans datter på et tidspunkt i 8. klasse ikke vidste, hvad et ingeniørfag indebar. Manu Sareen bebrejdede sig selv som forælder, at han ikke noget tidligere havde præsenteret hende for muligheden for at gå ind i mandefag, men omverdenen har også et ansvar. - Det er vigtigt, at pædagoger og lærere lærer at have et åbent blik for det enkelte barn og ikke er låst af forestillingen om, hvordan piger og drenge skal være, siger ligestillingsministeren. Han er dog stadig fortrøstningsfuld omkring, at ligestillingen går godt i Danmark og peger på, at vi netop har modtaget en sølvmedalje i netop ligestilling i EU. LÆS OGSÅ:  Victoria Beckham har dårlig samvittighed over for sine børn. Læs hvorfor på IN.dk Eva Longoria vil ikke have børn. Læs hvorfor på IN.dk  ;Fredag, 8. november 2013
Saseline Sørensen: Ingen er perfekt; Selv om man godt kunne være fristet til at tro det før premieren på Kanal 4-programserien Saselines bekendelser, så lever den 31-årige sangerinde Saseline Sørensen ikke et glansbillede-liv. Det, at hun ofte er medierne er nemlig ikke ensbetydende med, at hun ikke også kan være grim en søndag morgen, og hun forstår godt, at der ligger et stort pres på unge piger for at se perfekte ud. - Alt skal sidde perfekt og VÆRE perfekt, men bag sminken og retoucheringen, er ingen perfekte, siger Saseline Sørensen. Lukker dæmonerne ud Med TV-programmerne står hun ansigt til ansigt med sin fortid og sine dæmoner, og hun mener, at det er vigtigt at være ærlig omkring sine handlinger også, selv om de viser sig at være forkerte. - Så kan man overkomme alt. Jeg er blevet styrket af at stå ved mine valg, og jeg har aldrig haft ondt af mig selv, selv om der bliver joket lidt med den vinkel i pressen lige nu, så er det ikke sådan, jeg er, siger Saseline Sørensen. Derfor fortæller hun åbent om at opdage sin ekskæreste Frederik Fetterleins utroskab, da hun var syv måneder henne i graviditeten med deres søn Sean, om sin enorme gæld efter forholdet og sin kamp for at finde en fornuftig levevej for sin familie. - De fejltagelser jeg engang har begået skal ikke have lov at diktere, hvem jeg er i dag, og den eneste måde at forhindre det, er ved at se dem i øjnene og erkende, at man tog fejl, siger Saseline Sørensen. Vil være et bedre menneske Hun ved, at hun altid kan arbejde med at blive en bedre udgave af sig selv og at blive mere rummelig, mindre dømmende og at få mere fred i sit sind. At det optimale er, at hun bliver mere givende og fremelsker det gode i sig selv og andre. Så det gør hun. Du kan opleve Saseline Sørensens kamp for tilværelsen i Saselines bekendelser hver onsdag kl. 21 på Kanal 4. LÆS OGSÅ:  Se IN.dk’s favoritter, når det gælder BB-cremer Læs hvordan du får en smuk mund på IN.dk    ;Fredag, 8. november 2013
Sara Blædel: Det var nedbrydende at gå på arbejde; Her fortæller hun, hvordan hun kom i gang, og hvad der fortsat holder hende i gang. Tusindevis af danskere har læst Sara Blædels krimier om kriminalassistent og leder af Den Særlige Efterforskningstjeneste Louise Rick, og det er ikke kun herhjemme, den danske krimiforfatter har fået succes. Hendes bøger bliver også solgt i udlandet. Men egentlig var det ikke meningen, at hun skulle skrive bøger. Skriveriet og bøgerne var en måde at slippe væk fra et job, hvor Sara Blædel ikke havde det godt. – Jeg arbejdede på et tidspunkt på en redaktion, hvor jeg nærmest måtte tage en mentalkappe på for ikke at føle mig jordet hele tiden. Og hvis man hele tiden føler sig jordet, gør det bare, at man bliver usikker, og så bliver man dårlig til det, man laver. Jeg fatter ikke, at der er chefer, der stadig tror, de kan få andre til at performe godt med den attitude. Min erfaring er, at dem skal man bare se at komme væk fra hurtigst muligt, siger Sara Blædel til SØNDAG og fortsætter: – Jeg ved godt, det er en forkælet holdning, dét med at sige: Så må jeg finde på noget andet. Det er ikke nemt. Det var det heller ikke dengang, jeg gjorde det. Men nogle gange her i livet er man nødt til at stoppe op og spørge sig selv: Hvad er det, jeg rigtig gerne vil, siger Sara Blædel. Havregrød eller gode penge Og det endte Sara Blædel med at finde ud af. – Det var på det tidspunkt, jeg begyndte at skrive. Men det var bestemt ikke noget, jeg bare gjorde. Jeg boede alene med min søn. Så jeg sagde ikke bare op, vel! Men det var nedbrydende for mig at gå på arbejde. Jeg var slet ikke, som jeg normalt var. Jeg var nødt til at gøre op med mig selv: Er det bedre at leve af havregrød og så skrive den bog, jeg gerne vil skrive, eller skal jeg blive ved, hvor jeg er, og tjene gode penge, men have det ad helvede til, siger hun. Og det kan ikke komme som en overraskelse for mange, at Sara Blædel endte med at vælge havregrød og bøgerne. Jeg kunne se mig selv i øjnene igen – Jeg gik fra et supergodt job med prestige og alt muligt til absolut ingenting og en bog, der solgte 1.200 eksemplarer. Det er der ingen, der kan leve af. Men til gengæld kunne jeg se mig selv i øjnene igen, siger hun og fortsætter: - Det interessante er så, at da jeg forlod jobbet og begyndte at arbejde på min bog, gik der ikke lang tid, før jeg blev tilbudt et andet supergodt tv-job, hvor jeg efterfølgende var en hel del år og havde det som en fisk i vandet. Jeg ved ikke, om det er naturens love. Det tror jeg jo lidt, at det er. Men nogle gange er det sådan, at når du slipper det, der gør dig til én, du ikke har lyst til at være, så dukker der andre muligheder op, siger Sara Blædel til SØNDAG. LÆS OGSÅ:  Derfor er Sara Blædels krimier endnu ikke er blevet filmatiseret Anne Hjernøe bedre kendt som AnneMad havde ingen planer om at blive TV-kok. På søndag.dk fortæller hun, hvordan hun alligevel endte på TV    ;Fredag, 8. november 2013
Dansk børnefilm har kæmpesucces i USA;" Den roske danske børnefilm ""AntBoy"", der blandt andre har Nicolas Bro i en af hovedrollerne, er ved at blive populær i USA. Filmen om den helt almindelige Pelle Nøhrmann, som bliver bidt af en tissemyre og får superkræfter, er nu nummer et på listen over de trailere amerikanere klikker på, når de kigger på biograf-hjemmesiderne. Det er ikke mindst værd at bemærke sig, at ""Antboy"" er så populær, at den slår den nye blockbuster-film ""The Hunger Game - Cathing Fire"" i klik.   ";Torsdag, 7. november 2013
Allan og Sofie udvider deres træning;" Indtil nu har parrene i ""Vild med dans"" kun måtte træne tre timer om dagen. Nu er der lukket op for ubegrænset træning, og det betyder, at alle par træner endnu flere timer. BILLED-BLADET har talt med de fem tilbageværende par om, hvordan det går med træningen. - Vi træner omkring fem timer hver dag nu, men holder selvfølgelig en frokostpause. Men vi er mange flere timer sammen, og det er fint. Nu skal vi jo også træne to danse: slowfox og så Lindy Hop som fællesdans, fortæller Mads Laudrup. Lindy Hop er en meget speciel swingdans, som også er ny for de professionelle. - Ja, og Mads er faktisk bedre til det, end jeg er, griner Claudia Rex. Mie Skov og Mads Vad træner rigtig mange timer. I søndags trænede vi fra kl. 12-22, mandag fra 8-12, tirsdag fra 14-22.20, onsdag fra 8.30-13, og i dag startede vi kl. 11 og fortsætter til sent i aften, fortæller Mads Vad - og tilføjer: - Det går rigtig fint - og Lindy Hop er sjovt. Det er ligesom en sjusket form for jive, med mindre teknik, men fuld fart på. Allan Simonsen og Sofie Kruuse træner også, alt hvad de kan. - Vi træner også mere nu, og det er stadig sjovt. Men det er også svært. Det går rigtig stærkt i det der Lindy Hop, men vi gør det så godt, vi kan - men uden så meget kasten rundt. Det kan hurtigt gå helt galt, lyder det fra Allan Simonsen, der som individuel dans skal ud i en Paso Doble. - De er også svært. Man skal jo være meget sådan machomand, og det ligger ikke sådan lige til mig, men jeg gør det, så godt jeg kan, er meldingen fra en af Danmarks modigste dansere. Thomas Evers kan fortælle, at hans partner, Mathilde Norholt, er vild med de skøre Lindy Hop - og det går også rigtig godt med den tango, parret skal danse. - Jeg er meget tilfreds med min flittige, engagerede partner. Karina Frimodt oplyser, at hendes danseglade partner, Uffe Holm, kaster hende rundt i Lindy Hop. - Ja, det må man sige, han gør. Jeg er så glad og meget positivt overrasket over, hvor god Uffe er. Han gør store fremskidt, og så er han bare sød, sjov, meget seriøs med dansen og en rigtig gentleman. Og vi træner alle de timer, vi overhovedet kan putte ind i kalenderen. ";Torsdag, 7. november 2013
"Claudia Rex og Mads Laudrup i ""Vild med dans""";;Torsdag, 7. november 2013
Poul Nyrup kidnappet;" Der ventede tidligere statsminister Poul Nyrup Rasmussen lidt af en overraskelse, da han torsdag formiddag skulle til møde i foreningen Det sociale netværk. Arrangementet forløb nemlig ikke helt efter den plan, som Nyrup havde fået. Midt under det hele begyndte Socialdemokraternes slagsang, ""Når jeg ser et rødt flag smælde"", pludselig at lyde, og ind kom DR-vært Mads Steffensen med røde roser samt et kamerahold og kidnappede den tidligere S-statsminister til programmet ""Her er dit liv"". Poul Nyrup Rasmussen var Danmarks statsminister fra 1993-2001. Han er 70 år og gift med politiker-kollegaen Lone Dybkjær. Programmet vises senere på året på DR 1. ";Torsdag, 7. november 2013
Flemming Østergaard tiltalt for aktie-fusk ; Flemming Østergaard, også kendt som Don Ø, er blevet tiltalt af Bagmandspolitiet for kursmanipulation med Parken-aktier. Det skriver Ritzaus Bureau ifølge dr.dk. Også Jørgen Glistrup, tidligere administrerende direktør i Parken, de to selskaber Parken Sport og Entertainment A/S og FIH Erhvervsbank A/S tiltales i sagen. Bagmandspolitiet kræver cirka 17,7 millioner kroner fra Flemming Østergaard og Jørgen Glistrup for at udnytte aktieoptioner. Ifølge Ekstra Bladet risikerer de to helt op til halvandet års fængsel. Slet ikke så hård en banan Sagen stammer tilbage fra 2007 og 2008, hvor Parken via FIH Erhvervsbank og Capinordic Bank købte cirka 95.000 styk egne aktier tilbage for at på den måde at bremse et voldsomt kursfald. Det er ellers ikke mere end en uge siden, at der var liv og glade dage hos Flemming Østergaard, da han fejrede sin 70-års fødselsdag. - Han har en meget stor loyalitet over for sine medarbejdere og en meget varm side, som offentligheden ikke altid ser, lød det til fødselsdagen fra tidligere Parken-kollega Lotte Reimer om Flemming Østergaard. Hun blev bakket op af Keld Heick: - Flemming er slet ikke så hård en banan, som så mange tror. Selv udtaler Flemming Østergaard til TV 2 News, at han er overrasket over tiltalen. - Vi må se, hvad der sker i retten. Jeg har fuld tiltro til det danske retssystem. Jeg føler mig fuldstændig uskyldig, siger han til News ifølge BT. ;Torsdag, 7. november 2013
Se Thomas Evers Poulsens nøgendans;" Thomas Evers Poulsen erkender, at det var lige lovligt overmodigt, da han på tv2.dk lovede at være nøgen, hvis han og Mathilde Norholt gik videre i ""Vild med dans"" i fredags. Det gjorde de som bekendt - oven i købet uden omdans. Så nu holder han sit ord - se på videoen hvordan.    Opslag af Thomas Evers Poulsen.  ";Torsdag, 7. november 2013
Fejl koster TV 2-program 200.000 kroner;" DR's Detektor, som har som sit mål at finde fejl i de danske medier, har nu sikret, at to brødre, Carl-Christian og Carl-Erik Riestra, alligevel får deres præmie på 200.000 kroner fra TV2's quiz-program ""Pengene på bordet"". Det skriver dr.dk. Ved det sidste spørgsmål spurgte værten Claus Elming brødrene, om at der blev udklækket flest studenter eller døbt flest børn i 2012. Da brødrene svarede, at der blev udklækket flest studenter, mistede de alle deres penge, da det i følge TV 2 var forkert - der blev døbt 47.000 børn og udklækket 41.000 studenter ifølge programmet. Elming: Rimeligt Men det har Detektor nu fundet ud af ikke er rigtigt. Produktionsselskabet Endemol, som producerer ""Pengene på bordet"" til TV2, havde nemlig glemt at medregne studenter med HF-enkeltfag, og dernæst havde de overvurderet antallet af børn, der blev døbt i frikirker. Det rigtige tal er derfor, at 44.197 blev studenter, mens 45.611 blev døbt. Men da tallet af døbte også indeholder voksne, der er døbt, erkender Endemol, at der er så meget tvivl om tallene, at de udbetaler præmien på 200.000 kroner til brødrene. - Når vi har lavet en fej, er det kun rimeligt, at Carl og Carl får pengene. Så vidt jeg husker, ville de bruge pengene på en båd, og når de har købt den, skal jeg nok komme ned og svinge champagneflasken og bøde hende, siger Claus Elming til BT.   ";Torsdag, 7. november 2013
Madi fra Mit Publikum: Kønsskifteoperation må vente;" - Skal jeg få foretaget en kønsskifteoperation? Sådan spurgte Madi sit publikum i DR-programmet ""Mit publikum"", som blev sendt onsdag aften. Madi fik aldrig et svar. Publikum valgte i stedet at give hende en række råd, som skulle give hende ro og overskud til selv at træffe den endelig beslutning. Publikum rådede Madi til at få en bedre boligsituation – eventuelt gøre mere ud af sit hjem. De opfordrede desuden til at hun fandt sig et nyt job eller bar over med de kommetarer, som kunder og kollegaer kom med. Disse kommentarer gik på, at Madi levede som kvinde, selv om sygesikringsbeviset fortæller noget andet.  Havde håbet på afklaring Ude og Hjemme ringer til Madi for at høre, hvordan det er gået hende, siden programmet blev optaget. Selv om Madi naturligvis havde håbet på en endelig afklaring, er hun glad for sin medvirken i programmet og publikums råd. Hun kalder selv oplevelsen for ’et spark i røven’. Et spark som har betydet, at hun nu har sat sit hus til salg og begivet sig ud i en karriere som selvstændig erhvervsdrivende. Om ganske kort tid åbner hun således skønhedssalonen Body Beauty i Glostrup.      Få BILLED-BLADET hjem til digSe alle vores tilbud her!  Ens køn sidder ikke mellem benene Da Ude Og Hjemme spørger Madi, om hun efter sin medvirken i programmet er nået frem til en afklaring, tøver hun et øjeblik og siger så: - Det er mere kompliceret end som så. Jeg mener ikke at ens køn sidder mellem benene. Det er meget mere end det. Hun fortæller, at det i Danmark kun kan lade sig gøre at få foretaget et juridisk kønsskifte, når man har fået foretaget et kropsligt indgreb. Det kropslige indgreb er meget svært at blive godkendt til i Danmark – især når man ikke er helt ung længere. Under en samtale på sexologisk klinik sagde en psykolog uden tøven: - Vi opererer jo ikke sådan nogle halvgamle transvestitter som dig. Må selv betale operation Madi mener, at det er vigtigt at give transkønnede mulighed for et juridisk kønsskifte og kæmper for, at der bliver indført ny lovgivningen om dette. Først når det juridiske er på plads, føler hun sig klar til at vurdere, om hun skal have foretaget operationen. Beslutter hun sig for at blive opereret, føler hun sig tvunget til at få det gjort i Thailand – og selv betale de 100.000 kr. det koster. På spørgsmålet om, hvorvidt hun har fundet kærligheden svarer Madi, at hun har haft en kæreste, men at det er sluttet igen. Hun fortæller at de er blevet bedste veninder og tilføjer, at det da også bedre at have en god veninde end en kæreste. ";Torsdag, 7. november 2013
VIDEO Mads Laudrup til sin dansepartner: Dine sko stinker;" Det kan godt være, at Claudia Rex er smuk, men hendes træningsdansesko stinker. Og det i sådan en grad, at det blev for meget for dansepartneren Mads Laudrup. Så selv om de har prøvet alt med skospray og parfume må der hårdere midler til - nemlig et par helt nye sko. Herunder kan du se videoen, hvor BILLED-BLADET er med danseparret på shoppetur - og hvor de også giver en lille smagsprøve på den meget specielle dans ""Lindy Hop"", som er på programmet til ""Vild med dans"" på fredag.  ";Torsdag, 7. november 2013
Hanne-Vibeke Holst: Jeg frygtede min far;" Hanne-Vibeke Holst bliver et af de store trækplastre i den kommende weekends bogmesse, hvor hun fortæller og læser op fra sin helt nye roman, ""Knud den store"". En roman hun har skrevet om sin far, digteren Knud Holst, der var berømt i 1960'erne. I et interview i BT fortæller Hanne-Vibeke Holst om hvordan hun gennem en hel barndom frygtede sin far, men også konstant længtes efter hans kærlighed.  - Jeg var virkelig bange for min far, da jeg var llle. Min var var altid den, der skældte ud og afstraffede os. Som mange andre mænd på den tid. Rollerne var klart fordelt. Når han uddelt straffen ved middagsbordet - tidligt i seng eller en endefuld - kom mor ofte listende bagefer for at trøste os tre piger med et glas saftevand, siger forfatteren til BT. Senere hen har 'den fraværende far' været en af de gennemgårnde træk ved Hanne-Vibeke Holsts forfatterskab.  - Uden ham havde jeg nok ikke fået det 'feministiske' blik jeg føler, at jeg har har, fortæller Hanne-Vibeke Holst til BT. Far var jaloux Især gør de afsnit af bogen indtryk, hvor Hanne-Vibeke Holst beskriver faderens voldsomme misundelse og jalousi på både sin eks-kone, krimi-forfatteren Kirsten Holst, og datteren Hanne-Vibeke Holst, da de får succes som forfattere. - Han kunne være meget ubehagelig og nedgørende i telefonen, og jeg har hørt fra flere sider, at han kunne finde på at ringe til forlagschefer og redaktører for at udbrede sig om, at jeg ikke var så fantastisk en forfatter, som de måske bildte sig ind. At jeg var noget overvurderet. Det var lidt som en mor, der kan blive jaloux på sine unge og smukke døtre. Hanne-Vibeke Holst endte med ikke at have kontakt til sin far i syv år, og mødte ham kun en enkelt gang et par måneder før hans død af kræft i kæben i 1995. Hanne-Vibeke Holst har skrevet bogen om sin far på baggrund af research i hans efterladte breve, noter og dagbøger. ";Torsdag, 7. november 2013
Drew Barrymore gravid igen;" Skuespilleren Drew Barrymore venter sit andet barn med ægtemanden, Will Kopelman. Det bekræfter parrets talsmand. Det er ikke længere siden end 26. september 2012, at Drew og Will fik deres første barn, datteren Olive Kopelman. Barrymore har flere gange sagt, at hun gerne ville have en lillesøster eller -bror til Olive. Da hun besøgte ""The Tonight Show"" i sidste måned, fortalte hun, at hun ønskede sig et barn mere så hurtigt som muligt. - Jeg voksede selv op som enebarn, og selvom det fungerede rigtigt godt, så ønsker jeg mig nu et barn mere, sagde Barrymore under showet. I et interview i Harperøs Bazaar fortalte den 39 årige skuespiller, at hun ikke ønsker at hendes egne børn skal vokse op i rampelyset. - Jeg havde selv en meget eksponeret barndom. Det betyder ikke, at jeg er ked af min barndom, for det er jeg virkelig ikke. Men det er bare ikke sådan en barndom jeg ønsker for mine egne børn, sagde Drew Barrymore.   ";Onsdag, 6. november 2013
VIDEO: Rasmus Seebachs søde hilsen til BILLED-BLADETs læsere;" Der er ingen tvivl om, at pladeaktuelle Rasmus Seebach er en populær herre. Han sælger tusinder og atter tusinder af plader - og han er så populær, at han slet ikke kan være i fred, da BILLED-BLADETs journalist Marianne Singer interviewer ham på Frederiksberg. Her må han flere gange vinke og hilse på sine - fortrinsvis - kvindelige fans, der er vilde med at se Seebach i virkeligheden. Under selve interviewet kan man sågar høre piger råbe 'We love you' efter idolet. I videoen herunder kan du se og høre Seebach fortælle om tankerne bag den nye plade ""Ingen kan love dig i morgen"", om børn og fremtiden - og han sender også en hilsen til BILLED-BLADETs læsere. Og husk, at du får 12 siders interview med Seebach i næste nummer af BILLED-BLADET    ";Onsdag, 6. november 2013
TV 2: Allan Simonsen er en udfordring for Vild med dans; – Ja, der er ingen tvivl om, at det er en meget usædvanlig situation. Det er sms-stemmerne, der sender Allan videre. Sådan er konceptet, og jeg håber på fair play. – Allan og Sofie knokler lige så hårdt i træningen som de andre, og de gør intet forkert. Jeg holder med programmet og kan kun opfordre til, at man ser det og stemmer på dem, man synes gennemgår den største udvikling på dansegulvet. Tanker om at ændre konceptet for ”Vild med dans” i en kommende sæson, har underholdningschefen ikke. – Nej, det er et fast koncept fra BBC, som vi ikke kan ændre. Og grundlæggende er jeg jo glad for, at det er seerne, der bestemmer. LÆS OGSÅ: Her er Allan Simonsens næste danse-udfordring Hvordan synes du TV 2 skulle afvikle ”Vild med dans”? Hvis TV 2 fik lov af BBC til at ændre på konceptet, hvad synes du de skulle gøre, så programmet fremover ikke står i en lignende situation?  Giv din mening til kende på vores Facebook-side – deltag ved at klikke her!  ;Onsdag, 6. november 2013
Her er Allan Simonsens næste udfordring;" Der venter Allan Simonsen og Vild med dans-makkeren Sofie Kruuse noget af en udfordring i fredagens udgave af det populære danseprogram. Her skal alle parrene nemlig på gulvet og for første gang i Vild med dans' historie danse ""Lindy hop"". Lindy Hop er en meget hurtig og meget specielt dans, som umiddelbart god kan minde om jitterbug. Men jitterbug og Lindy Hop er to adskilte og forskellige danse. Lindy Hop er en swingdans, der er sat sammen af flere forskellige danse. På fredag er den for første gang med i programmet for ”Vild med dans”. Prikkes ud én efter én Her skal de fem tilbageværende par nemlig danse den som en marathon-dans, hvor de alle er på gulvet samtidig. Dommene skal så – i enighed – prikke ét par ud ad gangen. De der prikkes ud først får færrest point for fællesdansen og så fremdeles. Lindy Hop stammer fra 20’erne, men døde ud efter anden verdenskrig. Og der gik faktisk 40 år, før den igen blev taget op for nu at være den mest udbredte swingdans på verdensplan. Se på videoen herunder, hvor stærkt det går, når professionelle danser Lindy Hop.    ";Onsdag, 6. november 2013
Svømmestjernen Jeanette Ottesen skal skilles; Kærligheden er gået i stykker for svømmestjernen Jeanette Ottesen Gray. Den succesrige 25-årige svømmer skal skilles fra sin mand, Bobby Gray, efter blot to års ægteskab. - Vi har været kærester i ti år og er nok vokset fra hinanden, siger Jeanette til BILLED-BLADET. Den kendte svømmer og tidligere Vild med dans-stjerne har kendt sin eksmand det halve liv. Bobby vandt hendes hjerte, da de trænede i samme svømmeklub, og hun var 12 år og han 13. Fire år senere blev de kærester og har siden været uadskillelige. Men nu er det altså slut. Parret blev separeret 15. oktober, og Jeanette er i fuld gang med træningen til EM i Herning i december. Fortsat bedste venner - Det er ikke en sjov situation at stå i, men det har ingen indflydelse på mine præstationer til EM. Jeg kan godt fokusere på min sport, selv om vi er blevet separeret, siger Jeanette. Bruddet til trods er de to fortsat meget tætte: - Vi er bedste venner og ses stadig, fastslår svømmeren. Jeanette og Bobby blev gift ved et romantisk bryllup i august 2011. Kort forinden var Jeanette blevet verdensmester på distancen 100 meter fri. ;Onsdag, 6. november 2013
Thomas Evers Poulsen: Så vild var min uge; Ugen blev lang og travl for Thomas Evers Poulsen, inden han i fredags var klar på dansegulvet, hvor han skulle danse cha cha cha med Mathilde Norholt. En præstation, der sendte parret direkte videre – på trods af at de selv var overbeviste om, at de ville ryge i omdans. Men inden da havde Thomas Evers været til præsentation af året julemærke til fordel for Julemærkefonden, som han er ambassadør for, plus masser af træning med Mathilde. Onsdag nåede han også lige forbi Politikens Forlag for at deltage i reception for sin tidligere dansepartner, Pernille Højmarks bog ”Først nu forstår jeg ingenting”. - Jeg hjalp også lige lidt til på systuen natten til torsdag, og så blev det endelig fredag med Cha Cha Cha og Bollywood, og lørdag var der dansemedley i Kolding. Jeg er så glad, jubler Thomas Evers Poulsen på Facebook. Nu er han så i fuld gang med at træne tango, som han på fredag skal danse sammen med Mathilde Norholt. Samtidig øver han og Mathilde ”Lindy Hop”, der minder om jitterbug, der er den dans, der skal være fællesdans på fredag.    Foto: PrivatThomas Evers Poulsen viser sin travle uge i denne billed-kollage.   ;Onsdag, 6. november 2013
Tina Lund og Allan samlede familien i Dubai; Da Tina Lund og hendes mand, Allan Nielsen, besluttede at flytte til Dubai for at Tina kan optimere sin springridning, flyttede Allans yngste datter, Nana, med. Hans to ældste døtre Emma og Ida bor hos deres mor, Rikkemai, men i efterårsferien tog de turen til Dubai for at besøge deres far, papmor og deres lillesøster Nana – og sidste skud på stammen, Tina og Allans søn lille Louis, der fyldte et år den 20. august Nana går i skole i Dubai og bruger også en del tid på at ride. Hun er blevet bidt af hestesporten og er for nylig begyndt også at ride på Tina Lunds store heste. Både Tina, Allan, Louis og Nana trives fint i Dubai – og det gør de springheste Tina Lund tog med til Dubai også. Tina Lund har allerede deltaget i flere stævner i Dubai og fået flotte placeringer – blandt andet flere fornemme andenpladser. Men da Emma og Ida var på besøg tillod den travle springrytter sig dog at holde nogle fridage, hvor hun, Allan og pigerne blandt andet hyggede sig med en vandgang iført våddragter. ;Onsdag, 6. november 2013
Rasmus Seebach: Jeg græder over min far om natten ; I forbindelse med Rasmus Seebachs nye album ”Ingen kan love dig i morgen” mødte BILLED-BLADET popstjernen på Frederiksberg til en længere snak om de ting, der rører sig i hans liv lige nu. Og udover den store kærlighed til kæresten Julie Teglhus og hans nye sange fylder også hans far Tommy Seebach stadig en del i hans tanker - det på trods af, at faderen døde for 10 år siden i 2003. - Jeg tror, at uanset hvor mange år der går, vil jeg altid kunne fælde en tåre over min far og over, hvor ærgerligt det er, at han ikke ser de ting, som jeg oplever. Så savnet er helt klart lige så stort, som det hele tiden har været. Indimellem vågner jeg op og kan mærke, at jeg har ligget og grædt om natten, fordi jeg simpelthen bare har savnet ham så meget. Men heldigvis lærer man også at leve med sorgen og tænker på de gode, gamle dage, fortæller Rasmus ærligt om de svære følelser.   LÆS HELE DET 12-SIDER LANGE INTERVIEW AF RASMUS SEEBACH I DET NYE NUMMER AF BILLED-BLADET, DER UDKOMMER TORSDAG ;Onsdag, 6. november 2013
Qvortrup og Khader slutter fred;" Efter seks års uvenskab har TV 2 News politiske redaktør, Henrik Qvortrup, og den tidligere Christiansborg-politiker, Naser Khader, sluttet fred for åben skærm. De to tidligere private venner blev dødeligt uvenner tilbage i 2007, da den forhenværende formand for Liberal Alliance midt under en valgkamp til Folketinget blev beskyldt for at have fået lavet sort arbejde på sit hus af ugebladet SE og HØR, hvor Henrik Qvortrup dengang var chefredaktør. En artikel, som fik Naser Khader til i raseri at kalde Qvorgtrup for et svin flere gange på direkte fjernsyn. Beskyldningen om sort arbejde blev til en sag i byretten, som Naser Khader vandt, hvorefter SE og HØR måtte trykke en beklagelse. Siden har de to herrer ikke talt sammen, før i aftes, hvor Henrik Qvortrup havde inviteret Naser Khader ind i TV-studiet i sit nye program ""Q"", hvor Naser Khader, der i dag er mellemøst-ekspert tilknyttet det amerikanske Hudson Institut, skulle fortælle om ""livet efter Christiansborg"". Og det var så i denne forbindelse, at de to herrer officielt sluttede fred og gav hinanden hånden for åben skærm.   ";Tirsdag, 5. november 2013
Klaus Riskær deltager i Paradise Hotel; Det er nok ikke mange der havde set den kommen. Erhvervsmanden Klaus Riskær Pedersen er taget til Mexico og gæster reality-programmet. Klaus Riskær Pedersen er ikke typen der siger nej til en udfordring, og ifølge ugebladet HER&NU har han sagt ja til at gæste programmet. En kilde tæt på produktionen fortæller til HER&NU, at den 58-årige iværksætter netop har medvirket som gæst i det populære show, der bliver optaget i Mexico. - Han indgår ikke i programmet som en regulær deltager, men bliver brugt som en surprise, forklarer insideren, der ikke vil gå i detaljer af hensyn til seerne. Hverken Klaus Riskær eller TV3 har ønsket at kommentere på rygterne, der indtil videre står ubekræftet hen. ;Tirsdag, 5. november 2013
Mette Blomsterberg stadig frustreret;"    Efter fredagens ""Vild med dans""-show, hvor Mette Blomsterberg og dansepartneren, Michael Olesen, helt overraskende blev stemt ud, måtte den danseglade konditor haste til Aarhus, hvor hun lørdag morgen skulle deltage i optagelser til Julebagedyst. Først søndag aften var hun tilbage i familiens skød, og chokket efter udstemningen har lagt sig, men ""Blomsten"" er dog stadig frustreret. - Det er helt fantastisk at mærke, al den varme fra jer alle sammen. TUSIND TAK!! - Og sikke en masse dejlige beskeder i sender, skriver hun på Facebook, hvor hun tilføjer: - Det er SÅ skønt og luner utrolig meget, men det bekræfter også den frustration vi stadig lidt bærer rundt på. Selvom det er slut med at træne med Michael hver dag, vil parret stadig ses. De er nemlig blevet rigtig gode venner - både med hinanden og hinandens familier.      ";Tirsdag, 5. november 2013
Grand Prix-vinder sælger Københavner-lejligheden;" Den 26-årige musiker, der fik sit gennembrud i offentligheden med sejren i Dansk Melodi Grand Prix 2011, satte i sidste uge sin andelslejlighed på Vesterbro i København til salg for 775.000 kroner, hvilket er godt 200.000 kroner mindre, end hvad lejligheden ifølge andelskronen må sælges til. Det skriver boliga kendte. ""Sælges billigt, da jeg ønsker en hurtig handel"", lyder prisbegrundelsen fra Tim Schou, der har valgt at spare ejendomsmæglersalæret og selv står for salget på Boliga Selvsalg.  Klik her og kom indenfor hos Tim Schou i hans lejlighed  Boligbeskrivelsen adskiller sig da også fra den gængse mæglerjargon med en overskrift som ""Øv, jeg sælger min perle af en lejlighed ved Vesterbro Torv!"" og udtryk som ""min lejlighed er 'up for grabs'"". En kommende køber kan blandt andet se frem til at bo i lejligheden på 49 kvadratmeter ""i smørhullet mellem Vesterbrogade og Istedgade"", som Tim Schou skriver.  Han nævner også i annoncen, at baggrunden for at sælge boligen skyldes, at han rejser meget.  Tim Schou arbejder i øjeblikket på et soloalbum og har allerede indspillet flere numre i Los Angeles.  ";Tirsdag, 5. november 2013
Amalie smidt ud af Peters natklub;" Der var engang, at realitystjernen Amalie Szigethy var omdrejningspunktet på enhver natklub, hvor hun viste sig. Men tiderne skifter, og i weekenden oplevede hun den fornedrelse at blive smidt korporligt ud fra natklubben Cheap i en enorm brandert, skriver Ekstra Bladet. Med til historien hører, at natklubben Cheap ejers af Amalies ekskæreste, Peter Birch, som Amalie har haft et turbulent forhold til i mange år. - Ja, det er rigtig nok. Jeg var i rigtig godt humor. Jeg var meget fuld, bekræfter Amalie til Ekstra Bladet. Amalie havde hørt, at hendes ekskærste var i udlandet med sin nye kæreste, Selina, og derfor opsøgte hun hans natklub. Er stadig single - Jeg havde ikke været der i meget lang tid, men en af mine veninder havde problemer med sin kæreste og bad mig om at tage med. Og da jeg vidste, at Peter ikke var der, tog jeg med, forklarer hun. Amalie blev smidt ud fra natklubben, fordi hun to gange gik om bag baren for at lade sin telefon op. Andre gæster i natklubben fortæller også, at Amalie flere gange i løbet af aftenen på natklubben blev set, mens hun kyssede intenst med Daniel fra realityserien ""For lækker til love"". - Vi snavede altså ikke. Det kan godt være, at vi flirtede, men vi kyssede ikke. Jeg er stadig single, understreger den tidligere realitystjerne.   ";Tirsdag, 5. november 2013
London trækker i Birgitte Hjort Sørensen;" Birgitte Hjort Sørensen er blevet et kendt navn og ansigt i England, efter Borgen's store succes i udlandet. Så hun har besluttet sig for at smede, mens jernet er varmt. Birgitte er flyttet til London for at sparke sin internationale karriere i gang, og nu har det kastet en Shakespeare-rolle af sig. Hun har netop fået en mindre rolle i et Shakespeares tragedier, Coriolanus, som har premiere i begyndelsen af december på det ikoniske Donmar Warehouse Teater i London. For fem år siden prøvede 31 årige Birgitte Hjort Sørensen også lykken i London, hvor hun medvirkede i musicalen ""Chicago"" i rollen som Roxie Hart.  -Hvis jeg kan få min accent helt væk, så åbner der sig helt nye muligheder for roller. Hvis jeg har en stærk europæisk accent, så vil jeg altid kun blive castet som ungarsk stuepige eller stripper. Lige nu får jeg talelektioner, og min engelske talelærer har givet mig forskellige mundøvelser, som jeg kan øve derhjemme, siger Birgitte Hjort Sørensen i et interview i den engelske avis Daily Mail.   ";Tirsdag, 5. november 2013
Derfor er Sara Blædels krimier ikke blevet til film; I øjeblikket går hundredvis af danskerne i biografen for at se den nye krimi Kvinden i buret. Filmen med Nikolaj Lie Kaas og Sonja Richter på rollelisten er en filmatisering af Jussi Adler-Olsens populære krimi af samme navn, og der kommer flere biograffilm baseret hans bøger om Afdeling Q. Og Jussi Adler-Olsen er ikke den eneste forfatter, der kan læne sig tilbage i biografsædet og se deres bog folde sig ud på det store lærred. Vi trak alle filmrettigheder hjem Masser af krimier ender enten som film eller som TV-serier, og der var egentlig også filmplaner med krimiforfatteren Sara Blædels krimier om hovedpersonen kriminalassistent og leder af Den Særlige Efterforskningstjeneste Louise Rick. - Men da jeg skiftede agent, trak vi alle filmrettigheder hjem, siger hun til SØNDAG. Der kommer i hvert fald en bog mere Men det med at skabe film på baggrund af sine bøger er ikke noget Sara Blædel bare hopper på hovedet ud i. Særligt ikke herhjemme i Danmark. - Nu arbejder min agent med det igen i USA. Men herhjemme er jeg lidt varsom. Jeg synes ikke, det er ubetinget godt, at der laves film, før jeg selv er færdig med at skrive om Louise Rick. Og efter Dødesporet (Sara Blædels nyeste bog om Louise Rick, red.) kommer der i hvert fald én bog til i serien. Derefter må vi se, hvad der sker, siger hun. LÆS OGSÅ:  En anden krimiforfatter, hvis bøger man kan se på tv, er Elsebeth Egholm. Her deler hun ud af sine 5 favoritkrimier Lise Rønne: Jeg kommer aldrig til at lave X Factor igen. Læs hvorfor på søndag.dk    ;Tirsdag, 5. november 2013
Oprah tjener formue på gamle møbler; Mens almindelige mennesker næsten ikke kan sælge deres brugte møbler, forholder det sig altid anderledes med stjernernes aflagte. TV-værten Oprah Winfrey afholdt i weekenden et mindre privat loppemarked, hvor hun solgte ud af gamle lamper, tekander, tv-guider og sofaer. Og hendes fans gik amok. Knap fire millioner kroner fik Oprah for blandt andet et kitchet maleri af en hund, et par uprangende lamper, kendis-klenodier, en halv meter høj forstørrelse af forsiden på en TV-guide med Oprah på forsiden, en helt almindelig tepotte, motionsudstyr og lignende. De mange fans ønskede bare at købe noget, som har tilhørt tv-stjernen. Oprah Winfrey, der ikke er kendt for at være i pengenød, har fortalt, at de fire millioner kroner går ubeskåret til en af hendes velgørenhedsprojekter i Sydafrika, nemlig et lederakademi for unge kvinder.   ;Tirsdag, 5. november 2013
Kvinden i buret kan blive årets mest sete film;" Filmatiseringen af Jussi Adler-Olsens krimi ""Kvinden i buret"" er med 600.000 solgte billetter på en måned en kæmpe biografsucces. Og publikum strømmer stadig i biografen for at se Nikolaj Lie Kaas og Sonja Richter i den spændende film, der fik premiere 3. oktober. Så stor er succesen, at filmen nu kan mænge sig med film, der står på listen over de mest succesrige danske film i det nye årtusinde.  Thomas Vinterbergs prisbelønnede film ""Jagten"" med Mads Mikkelsen i hovedrollen er indtil nu årets mest sete film med 673.000 solgte billetter. Men ""Kvinden i buret"" solgte en halv million billetter på blot tre uger. Det samme tal rundede Jagten først fire uger efter premieren. Og alene i den forløbne uge har ""Kvinden i buret"" solgt 32.000 billetter, så noget tyder på, at Nikolaj Lie Kaas vil vippe Mads Mikkelsen af pinden i løbet af et par uger. Hos Nordisk Film tror Jan Lehmann, direktør for selskabets Biograf Distribution, at ""Kvinden i buret"" når at runde 700.000 billetter inden årsskiftet.   ";Tirsdag, 5. november 2013
Supermodel udklædt til ukendelighed; Halloween-aften er mange amerikaneres yndlingsfest, og især modellen og tv-værten Heidi Klum er kendt for at holde overdådige Halloween-fester. I år tog hun fusen ikke bare på fotograferne, der stod udenfor og fotograferede Heidi Klums mange kendte gæster, men det lykkedes hende også at narre rigtig mange af sine egne gæster, da hun gik all-in og maskerede sig som gammel kvinde. Ikke alene bar hun en ansigtsmaske og paryk, men også arme og ben var malet med blodårer og alderspletter. Tilsat en stok og en forsigtig foroverbøjet gang, lykkedes det Heidi at narre alle. ;Mandag, 4. november 2013
Riskærs søn nomineret til iværksætter-pris;" - Så skal der deles Facebook, Friends! Min søn Frederik Riskær Pedersen og hans partner Peter Ladegaard har på tre år bygget på Easy Translate, og er nu nomineret til årets vækstpris! Og det kræver stemmer. Stoltheden lyser ud af Klaus Riskær Pedersens opdatering på sin Facebook-profil, hvor han forsøger at få sine mange venner til at stemme på sønnens oversættelsesprojekt, der er blevet nomineret til ""Årets væksteventyrer 2013"". - De har integreret ny teknologi på den fedeste måde. Får 15 millioner kroner i omsætning i år og en bundlinie på tre millioner kroner! Det var aldrig sket med mit privatforbrug. Desværre har jeg ikke en eneste aktie i butikken. De har selv villet fra starten, og har indtjent alt selv, hvad der har skulle investeres, skriver Klaus Riskær Pedersen, der selv netop er kommet ud af fængsel efter at have afsonet flere år for bedrageri. Nomineret for anden gang Der er seks nominerede til prisen som årets væksteventyrer pris, der uddeles ved en stor prisfest 5. december i København. Frederik Riskær Pedersen opfordrer også sine egne Facebookvenner til at stemme på ham og makkeren. Kære Venner. Peter og jeg er i den heldige situation, at for 2. Gang i år at være nomineret. Vi er nomineret til iVækst prisen i kategorien Årets Væksteventyr, lyder det fra Frederik Riskær Pedersen selv.  ";Mandag, 4. november 2013
Kronprins Frederik gav uventet tale; Efter en rundvisning mandag i ISS's nye, flotte globale hovedkvarter i Søborg ved København og flere taler af blandt andre beskæftigelsesminister Mette Frederiksen (S) og adm. direktør Jeff Gravenhorst stod kronprins Frederik klar til at klippe den blå snor over foran medarbejdere, kunder og inviterede VIP'er. Men Frederik nøjedes ikke med bare at fjerne snoren på elegant vis, men kastede sig også ud i en kort og venlig tale til den store, danske service organisation. - Jeg droppede talen, så vi kan gå direkte til sagen. Jeg er meget stolt over at kunne være en del af åbningen.Vi har her et global firma, der bliver i Danmark. Tillykke, lød det på flydende engelsk og med et smil fra kronprinsen, der fik et varmt bifald fra de mange fremmødte. ;Mandag, 4. november 2013
Christiane får ros for skønhedsbog;" En bog med skønhedstip fra en tv-vært og en selvbiografi fra stjernernes yndlingsfrisør - ikke ligefrem de typisk anmeldte bøger i Politiken. Men ikke desto mindre er både Christiane Schaumburg-Müllers nye bog 'Christianes Beautybog' og Dennis Knudsens 'Jeg dør kun én gang' begge blevet anmeldt i weekendens udgave af avisen. Og begge får fire flotte hjerter af anmelderen. - De er faktisk ret interessante, begge bøger, hvad enten læst som det, de giver sig ud for at være, eller for det, de indirekte afslører om forfatterne bag og den kendiskultur de tilhører, skriver anmelderen, der ellers starter med at skrive, hvor nemt det ville være at fælde den nemme dom om to 'selviscenesættende, overfladiske mediemennesker, der grundlæggende er optaget af at sælge sig selv som produkt og som brand'. Begejstring og fascination Den blonde tv-vært og skuespiller får flotte ord med på vejen. - Undervejs i ’Christianes beautybog’ går det op for én, at der formentlig er tale om en for målgruppen ganske nyttig håndbog; den er fuld af tips og fif, den er skrevet ganske klart og letforståeligt, den er båret af ret sympatisk begejstring for sagen (at sminke sig), den er udmærket struktureret, og den er faktisk ordentligt og gedigent redigeret af en professionel redaktør, står der i anmeldelsen. Også Dennis Knudsens selvbiografi, der ellers bugner af ikke-Politiken-stof om sex og depressioner, bliver rost.  - Jeg må indrømme, at jeg endte med at være ganske fascineret af Knudsens beretning om sine egne meritter og om sit eget liv. Knudsen bekender alt, som i A-L-T; selv når han filmes eller fotograferes og er ked af at tage sig latterlig eller ikke tilstrækkeligt mandig ud, skriver han også det ind, står der i anmeldelsen. Christiane Schaumburg-Müller er lykkelig over anmeldelsen. På Instagram skriver hun: - Waw. Christianes Beautybog er blevet anmeldt i selveste Politiken i lørdags. Megastolt. Ih det er en god dag. Hårdt arbejde betaler sig. ";Mandag, 4. november 2013
Thure Lindhardt sælger billetter;" Anmelder-stjernerne er regnet ned over Thure Lindhardt i Betty Nansen Teatrets opsætning af ""Den mystiske sag om hunden i natten"", hvor han spiller den 15-årige Christopher, der går i en specialskole, og kan alle primtallene op til 7507, men som hader at blive rørt ved. Og derefter har publikummet kvitteret med at strømme til teatret.  - Det er mange år siden vi har oplevet så hektisk aktivitet i billetkontoret på Betty Nansen Teatret. Det er fantastisk at spille for fulde huse hver aften, og vidunderligt, at publikum er så begejstret for vores forestillinger, siger teaterdirektør Henrik Hartmann. Før succesen med Thure Lindhardt havde Betty Nansen Teatret på Frederiksberg Anette Støvelbæk i hovedrollen i ""Ondt Blod"", som på flere dage også var nødt til at spille to gange dagligt for at efterkomme ønsket fra publikum. ";Mandag, 4. november 2013
Nils Malmros: Jeg var tæt på at dø; Det var ikke helt lige meget, hvilken sofa filminstruktør Nils Malmros valgte at sætte sig i om bord på Mols-linien den junidag i 1998. Der var masser af plads i den mennesketomme færges sofaer, og heldigvis valgte film-manden at sætte sig i den rigtige. En stor bølge ramte nemlig skibet, og fik et fjernsyn på afveje. - Fjernsynet i den modsatte side faldt ned med et øredøvende brag. Havde jeg valgt at sidde i den gale sofa den dag, var jeg død. Der var ingen, der havde overlevet at få sådan en klods i hovedet, siger 69-årige Nils Malmros i et interview med Euroman. Vidende kvinder Filminstruktøren er snart aktuel med sin sidste film ’Sorg og glæde’. Handlingen tager udgangspunkt i den tragedie der ramte hans familie i 1984, da hans kone i en psykose dræbte deres ni måneder gamle datter. Parret er stadig sammen den dag i dag, og Nils Malmros mener da også, at kvinder er det kloge køn. - Du skal gøre dig klart: De ved noget om dig, som du ikke selv ved, siger han i interviewet. ’Sorg og glæde’ får premiere den 14. november. LÆS OGSÅ:  Se Trine Dyrholms kjole fra årets Robert-uddeling på IN.dk Skuespilleren Christina Hendricks har oplevet at blive afvist til filmroller mange gange. Læs hvorfor på IN.dk  ;Søndag, 3. november 2013
Villy Søvndal taler ud efter blodprop i hjertet; For første gang fortæller Villy Søvndal om sin blodprop i hjertet. Dagen før han blev udskrevet, fik Villy Søvndal besøg på Riget af den lokale avis i ministerens hjemby Bjert. Avisen fik et interview med Udenrigsministeren, der lover borgerne i Bjert ændringer i hans adfærd. - Folk i Bjert kommer ikke til at se mig med en smøg i munden mere, men løbeturene må og skal jeg fortsætte med, siger han til Bjert-Stenderup Avis. Villy Søvndal tortæller om rosende om det danske sundhedsvæsen, som har haft ham under kærlig behandling, siden han fik sit ildebefindende i ministerbilen om morgenen 22.oktober. - Jeg oplevede virkelig, hvor hurtigt og effektivt beredskabet virkede, da vi fra bilen ringede efter en ambulance. Da vi ankom til Riget, var der sendt billeder, taget blodprøver og andre ting i ambulancen, så man på operationsstuen var klar til det, der skulle gøres, siger udenrigsministeren til Bjert-Stenderup Avis. Her fremgår det også, at Villy Søvndal spiser nødder og lakrids for at holde trangen til cigaretter lidt på afstand. Ifølge planen skal Villy Søvndal være tilbage i Udenrigsministeriet mandag 4. november. ;Søndag, 3. november 2013
Oliver Bjerrehuus: Min alder gør mig skrøbelig; - Jeg er blevet en gammel mand. Jeg kan kigge mig selv i spejlet og tænke: ’Hold kæft mand, tænk at der er nogen, der gider booke dig´, forklarer modellen og reality-stjernen Oliver Bjerrehuus i et interview med BT. Her kommer det også frem, at Oliver sammenligner sig selv med venner, og godt kan se, at han for længst har toppet. - Jeg har altid beundret de af mine venner, der er på toppen af deres liv, nu hvor de nærmer sig 40. De har bygget tingene op, arbejdet sig opad og har en karriere, en familie og en fed opsparing. Jeg var på toppen af rutsjebanen, da jeg var 28, fortæller Oliver og konkluderer, at alderen presser på. - Det gør mig enormt skrøbelig. Hvis jeg ikke bliver booket til et job i næste måned, er jeg færdig. - Jeg kan godt blive deprimeret, når jeg står og kigger ud af vinduet i min lejlighed. Så tænker jeg: ’Skal jeg også stå og glo på den her udsigt, når jeg er 50?’ Det ville fandeme være trist. Sådan en falleret stjerne, der er blevet boede, i den lejlighed, han troede, var et springbræt, siger Oliver i interviewet med BT. ;Søndag, 3. november 2013
Kirsten Olesen: Ole var mit livs kærlighed; Den 64-årige skuespiller Kirsten Olesen er ikke i tvivl om, hvem hun helst ville tilbringe en dag sammen med, hvis hun kunne vælge. Hendes mand Ole Ousen døde nemlig tidligere på året af en kræftsygdom, og savnet er stadig stort. - Han var mit liv, mit livs kærlighed. Han betød alt for mig. Vi lærte hinanden at kende stille og roligt igennem arbejde, og så fandt vi ud af, at vi ikke kunne undvære hinanden, og så var vi sammen i 40 år, siger skuespilleren i et interview med Alt for damerne. Kirsten Olesen gift efter 23 år Hun husker især deres bryllupsdag som et særligt minde. Parret blev først gift i 1997 efter at have været sammen i 23 år. - Pludselig syntes vi, at vi var lidt dødelige, og så ville vi gerne give hinanden en kærlighedserklæring, siger Kirsten Olesen om beslutningen. Kvinder skal opleve kærligheden Skuespilleren er da også af den overbevisning, at alle kvinder bør opleve den store kærlighed på et tidspunkt i deres liv. Der er nemlig store gevinster at hente. - At man får lov til at give sig selv hen til et andet menneske, helt og holdent uden forbehold og blive taget imod af et andet menneske på godt og på ondt, siger hun. Kirsten Olesen er lige nu aktuel i teaterstykket Onde Ånder på Det Kongelige Teater. LÆS OGSÅ:  Læs hvordan sangerinden Oh Land faldt for sin mand Eske Grath på IN.dk Du vælger selv den rolle, du spiller i et parforhold. Læs hvordan på IN.dk  ;Søndag, 3. november 2013
Jørgen de Mylius giver Emmelie de Forest en pris; Fanklubben 'MelodiGrandPrixFans.dk' var lørdag samlet til den årlige generalforsamling, og spændingen var større end nogensinde før, fordi ”Mylle-prisen” skulle uddeles for første gang. Det skriver dr.dk. Det er noget af en ære, der tilfalder den unge sangerinde. ”Mylle-prisen” er nyligt konstitueret fanpris, der gives til en person, som anses for at have gjort noget ekstraordinært for Grand Prix'ets udbredelse i Danmark. Emmelie de Forest bliver modtaget med stående klapsalver af den samlede fanskare, der sidder tæt ved papirdugs-betrukne borde i det lille forsamlingshus. - Det seneste år har været som en hvirvelstorm, og det har været så fantastisk at vide, at I har været der hele vejen med mig. Uden jer var det ikke lykkedes, sagde Emmelie til sine fans i en tale, hun med rystende hænder læser op fra et papir. Og selvfølge gav Emmelie sine mange begejstrede fans en opvisning med vindernummeret Only Teardrops. ;Søndag, 3. november 2013
Michael Douglas og Zeta-Jones finder melodien igen; Parret var kendt som Hollywoods hotteste par og gift gennem 13 år. Men i august faldt det hele til jorden, og rygterne svirrede om at Michael Douglas og Catherine Zeta-Jones var gået fra hinanden. Parret har efterfølgende holdt kortene tæt ind til kroppen og kun meget lidt er sluppet om deres forhold. Nu åbner Michael Douglas op og fortæller i et eksklusivt interview med den svenske avis Expressen, at der stadig er håb for ægteskabet. Avisen spørger om Hollywoodstjernen fortsat arbejder på at løse de problemer parret kæmper med, og dertil svarer Michael Douglas prompte: - Det er præcis, hvad vi gør. Og det går meget godt. Hun er vidunderlig og forhåbentlig vil vi fortsætte sammen. Humøret er tydeligt højt, konstaterer Expressen og henviser til den glinsende vielsesring der i øvrigt sidder på Douglas’ finger. Andre kilder hævder, at Catherine Zeta-Jones for ganske nyligt er flyttet tilbage til parrets lejlighed i New York, og Michael Douglas siges at være lykkeligere end nogensinde. - Han kunne ikke være lykkeligere. Han har fortalt sine venner, at de to har forsonet sig, fortæller en kilde til avisen Mirror. ;Søndag, 3. november 2013
Mette Blomsterberg plejer skuffelsen i Århus;" Efter udstemningen af ""Vild med dans"" fredag aften havde den overraskede og skuffede Mette Blomsterberg og dansepartneren, Michael Olesen, travlt med at tale med presse og fans i studiet. Ude i siden stod Mette Blomsterbergs kollega fra ""Den store bagedyst"", Jan Friis-Mikkelsen, og ventede tålmodigt. - Vi skal køre sammen til Århus i aften, når det er slut, fortalte Mette Blomsterbergs dommerkollega. SE OGSÅ BILLEDERNE  Mette Blomsterberg og de mange fantastiske ""Vild med dans""-Kjoler  Lørdag morgen skulle dommerparret nemlig være klar i Århus til optagelser af ""Jule Bagedyst"". Planen var, at Michael Olesen skulle komme til Århus i weekenden, så han og ""blomsten"" kunne træne, men den plan blev med ét ændret, da parret efter omdans mod Uffe Holm og Karina Frimodt røg helt ud af ""Vild med dans"". ""Jeg SÅ SINDSYGT ærgerlig, uforstående og også ked af det! Jeg er samtidigt SÅ taknemmelig for, at jeg har været så privilegeret, at ha' haft Michael ved min side i hele dette vilde eventyr"", skriver Mette Blomsterberg på parrets fælles Facebookside. Både Mette Blomsterberg og Michael Olesen var frustrerede og skuffede over udstemningen, men er dog sikre på, at de vil blive ved med at være venner. ""Helt særlig tak til Joan, fordi jeg har måtte 'låne' Mic, og fordi du passer så godt på ham, det fortjener han Der er ikke gået en eneste dag, hvor han ikke har nævnt, hvor glad han er for dig - det er så dejligt at høre på - jeg ville være meget stolt, hvis jeg var dig"", lyder det fra Mette Blomsterberg til Michael Olesens kæreste, Joan Divine. ”Min søde, dejlige lille familie skal ha' den største hyldest & største tak. I har været SÅ opbakkende, forstående og fantastiske. I er det vigtigste jeg har”. ""Blomsten"" kommer til at savne både træningen, shows om fredagen og alt, hvad ""Vild med dans"" ellers indebærer. Og hun vil omvendt også blive savnet af de tilbageværende deltagere. Men - livet går videre - og Mette Blomsterberg er allerede i fuld gang i Århus med nye optagelser til flere skønne bage-eventyr. Så konditorens mange fans kan trøste sig med, at der kommer meget mere med ""Blomsten"". ";Lørdag, 2. november 2013
De unge mødre-Natascha Linea får datteren hjem;" Natascha Linea er begyndt at tælle ned. Den 30. november klokken 16 sker det, som hun har drømt om, siden hun blev gravid. Hun får lov til at være mor på fuld tid for datteren Lia, som kommer hjem den dag. Dato gør det virkeligt - Jeg er totalt glad. Det betyder så meget, at der er kommet en dato, for det gør det meget mere virkeligt. Det har været meget hårdt at gå og vente, siger 18årige Natascha Linea, som sammen med kæresten Bent har været igennem nogle lange uger, siden ankestyrelsen besluttede, at Lia skulle hjem til sin mor og far. Godt nok var forældreparret lykkelige for afgørelsen, som de havde kæmpet for, siden datteren grædende blev fjernet fra dem fire dage efter fødslen. Men uvisheden om, hvornår og hvordan de skulle have datteren hjem, har været en tung byrde. Lia skal vænne sig til sit nye liv I denne uge kom datoen endelig, så de kunne sætte et stort kryds i kalenderen og begynde at indrette børneværelset med Peter Plys tema. Parret har samtidig fået udleveret en plan over den næste måned. Her står præcist hvornår de skal komme hjem til plejefamilien og være sammen med datteren, så hun langsomt kan vænne sig til at være mere og mere sammen med sine forældre igen. Overgangen fra plejefamilie til eget hjem må nemlig ikke være for brat for den lille pige.  KLIK HER OG FÅ ALT OM ""DE UNGE MØDRE""   Kun set mor og far om mandagen I mere end to måneder har Lia boet hos sin plejefamilie og kun set sine forældre om mandagen. Adskillelsen har ifølge Natascha Linea sat sig nogle spor i den lille pige. - Jeg kan godt mærke på Lia, at hun har oplevet et svigt. Hun blev jo revet ud af armene på mig. Men jeg tror også, alt det her kommer til at betyde, at vi får et meget stærkt bånd. Jeg vil nok være sammen med hende konstant, og de første par uger, vil jeg sikkert have svært ved at give hende fra mig. Jeg bliver sikkert en pyldremor. Stærke meninger på nettet Siden det kom frem, at Natascha Linea og Bent ville få deres datter hjem, har der været en masse reaktioner fra seere af De Unge Mødre. Den lille familie er blevet fuldt nøje, og holdningerne er stærke på nettet. Både fra dem, som jubler over beslutningen. Men også fra dem, som mener det modsatte. - Der har været en del, som mener, at vi aldrig skulle have et barn. Det generer mig ikke så meget, for jeg ved godt, det ikke passer. Jeg har hele tiden følt, at jeg kunne være en god mor. Men jeg fik jo ikke lov at bevise det. Jeg fik aldrig en chance. Den 31. november får hun så chancen. Indtil da, skal hun og Bent løbende besøge deres lille pige og forberede sig på deres nye hverdag. LÆS OGSÅ:  Læs, hvilken stor begivenhed i Lias liv, Natascha Linea var nødsaget til at aflyse Natascha Linea taler ud om sine tænder en gang for alle på udeoghjemme.dk – læs med her  ";Lørdag, 2. november 2013
Billeder: Blomsterbergs flotte vild med dans-forvandling; Fredag efter fredag har danskerne kunne følge med, når kagedamen Mette Blomsterberg foldede sig ud på ”Vild med dans”-gulvet i den ene fantastiske kjole efter den anden. I går nåede dansen så sin ende for Mette og Michael, der efter en omdans ikke stod distancen og måtte forlade showet. BILLED-BLADETs skrappe fotografer har naturligvis fanget Mette og Michael i deres mange og fantastiske danse på ”Vild med dans”-gulvet. Herover kan du se et udpluk af de mange flotte billeder, og glæd dig til bladet, hvor vi naturligvis har et hav af flere fantastiske billeder med alle danserne. ;Lørdag, 2. november 2013
Sarah Grünewald: Jeg ønskede bare at forsvinde;" - Det var SÅ pinligt! Jeg havde bare lyst til at forsvinde i et hul i gulvet. Pludselig var det slet ikke rart at stå på det dansegulv, som jeg ellers elsker. Sådan lød det fra ""Vild med dans""-værtinden, da BILLED-BLADET talte med hende efter fredagens show, hvor hun kom til at lave en kæmpe navnebommert. - Tak til Søs Fenger, gjaldede det ud over hele studiet og alle fladskærmene hjemme i stuerne, da Sarah Grünewald takkede Lis Sørensen for sangen til Uffe Holm og Karina Frimodts cha-cha-cha. Den smukke værtinde fik dog hurtigt reddet den pinlige situation ved straks at erkende fejlen og love at give kvajebajer. - Dit navn er det mest personlig, og jeg gør altid rigtig meget ud af at være personlig og nærværende, så det var virkelig en kæmpe brøler, sagde en, trods alt smilende, Sarah Grünewald - og tilføjede: - Jeg kender Søs Fenger, der er kæreste med en af mine venner, og jeg havde lige stået og talt om dem ude bagved, så derfor var hendes navn i mit hoved. Men det er jo ingen undskyldning - blot en forklaring. Jeg kan kun beklage det dybt, for jeg kender jo udmærket også Lis Sørensen og har kæmpe respekt for hende. Trods ønsket om at forsvinde i et musehul taklede Sarah Grünewald den svære situation top professionelt ved at se fakta i øjnene, tage ansvar for sit fejltrin - og komme videre i teksten. Og Lis Sørensen? Hun opdagede det ikke i situationen. Hun havde stadig musik i ørerne. ";Lørdag, 2. november 2013
Anne-Grethe Bjarup Riis: Forelskelse ødelagde mit ægteskab; Skuespilleren Anne-Grethe Bjarup Riis forelskede sig i en anden, og det blev ensbetydende med afslutningen på hendes første ægteskab. De have lovet hinanden, at det skulle være for evigt, men sådan blev det ikke for Anne-Grethe Bjarup Riis og hendes første mand, keramikeren Christian Bruun. Skuespilleren blev nemlig forelsket i produceren Bo Mortensen, og den følelse kunne hun ikke ignorere. - Min skilsmisse er mit livs fiasko. Set i forhold til det verdensbillede, jeg havde dengang – set i forhold til mit billede af mig og selv og af kernefamilien, siger Anne-Grethe Bjarup Riis i et interview med Alt for damerne. Troede på, at ægteskabet var for evigt Sammen havde parret sønnen Osvald, og derfor blev det endnu sværere for hende at kaste sig i armene på den nye kærlighed. - Da jeg giftede mig med Christian havde jeg virkelig svoret, at det var for ever. Vi havde jo Osvald sammen. Jeg var så sikker på, at dét skulle vi bevare, siger Anne-Grethe Bjarup Riis. Skuespilleren forstår sin nye mand Ikke desto mindre giftede hun sig i 2003 med sin nye kærlighed. I dag har parret fået to børn sammen. - Vi klikker. Vi er meget ens og forstår den anden fuldstændigt. Og vi kommer fra samme type opvækst med skøre familier i Janteland, siger skuespilleren. Anne-Grethe Bjarup Riis er instruktør af filmen Tarok, som fik premiere den 31. oktober. LÆS OGSÅ:  Sangerinden Oh Land er netop blevet gift med Eske Grath. Læs på IN.dk hvorfor hun faldt for ham Eva Longoria er fraskilt og barnløs, men det skræmmer hende ikke. Læs mere på IN.dk  ;Lørdag, 2. november 2013
Skuffet Mette Blomsterberg takker af;" De var selv lige så overraskede som alle andre i studiet over at blive sendt ud af ""Vild med dans"" efter deres Paso Doble. - Jeg kan slet ikke beskrive den følelse, jeg fik, da det ikke var vores navne, de råbte op efter omdansen, fortalte en dybt skuffet Michael Olesen efter showet, hvor han og Mette Blomsterberg blev sendt ud af ""Vild med dans"". SE OGSÅ BILLEDERNE  Mette Blomsterberg og de mange fantastiske ""Vild med dans""-Kjoler  Mette Blomsterberg var også dybt skuffet, men fattet, mens hendes dansepartner havde sværere ved at skjule følelsen af uretfærdighed. - Mette havde fortjent at være her meget længere, lød det fra Michael Olesen umiddelbart efter udstemningen. På parret fælles Facebook-side takker de deres fans for støtten og sms’erne.    Foto: Privat ";Lørdag, 2. november 2013
Chokafgørelse i Vild med dans;" Også for Uffe Holm og Karina Frimodt, der fik aftenens højeste dommer-karakterer. Ingen af parrene har været i omdans før. Spændingen inden afgørelsen var intens i det tætpakkede studie. Mette Blomsterberg har lignet en vinder, så omdansen kom virkelig som et chok, selvom ""blomsten"" tog det flot. For Mathilde Norholt og Thomas Evers var det en stor positiv overraskelse, at de undgik den omdans, de troede truede i horisonten. Men resultatet af seernes stemmer blev, at Uffe og Karina gik videre. SE OGSÅ BILLEDERNE  Mette Blomsterberg og de mange fantastiske ""Vild med dans""-Kjoler  Et kæmpe chok og en kæmpe overraskelse i den 10. sæson af ""Vild med dans""', der er en sæson fuld af meget specielle overraskelser. Det var ellers en af de festligste aftener i "" Vild med dans"". Smukke Sarah Grünewald kom til at kalde Lis Sørensen for Søs Fenger og sangerinden Anita Lerche for Frida Lerche, men tog det hele med et smil og kom elegant videre. Nikolaj Hübbe nærmest græd af grin over de to Bollywood fællesdanse - og stemningen var i det hele taget meget løssluppet i ottende program af ""Vild med dans"". Inden afgørelsen lå Mads Laudrup og Claudia Rex i top sammen med Mie Skov og Mads Vad. I bunden lå Allan Simonsen og Sofie Kruuse på trods af mange rosende ord om deres vals. Trods en meget flot Paso Doble fik Mads Laudrup og Claudia Rex kun dommerkarakterer til en 2. plads, mens Uffe Holm og Karina Frimodt faktisk vandt aftenen med deres Cha-Cha-Cha, som fik højeste karakterer fra dommerne. - Jeg er aldrig nået så langt før i konkurrencen, lød det fra en lykkelig Karina Frimodt. ";Fredag, 1. november 2013
De unge mødre: Amanda Sisse klar til kærligheden; Amanda Sisse har styr på livet. Hun forlod handelsskolen med stort set ene 12-taller, hun elsker sit job som økonomielev, og hendes toårige William er nu blevet så stor, at han kan sige ”Jeg elsker dig mor.” En sætning, som gav den unge mor en voldsom lyst til at skrige af lykke, første gang hun hørte den. Vil gerne have en kæreste En ting er hun dog begyndt at mangle. Efter flere år som single, ville det være dejligt at finde kærligheden igen. - Det kunne da være super fedt at få en kæreste. En at dele hverdagen med. Men mit liv halter godt nok på den front, indrømmer Amanda Sisse, som synes, det er svært at støde ind i den rigtige. Godt nok er hun en smuk ung kvinde, som gerne går i byen med veninderne på sine børnefri weekender, men hun tror ikke på, at det er her, hun skal møde den mand, som engang skal introduceres til William. Fulde fyre i byen er for useriøse - I byen er folk fulde og nok lidt useriøse. Jeg leder efter noget mere seriøst. Jeg vil gerne møde en fyr i 20’erne, som samtidig er en voksen mand, siger Amanda Sisse, som også får henvendelser på nettet fra fyre, som har set hende på tv. Det er heller ikke blandt dem, hun tror på, hun kan finde kærligheden. Skumle henvendelser på nettet - Jeg synes, det virker lidt skummelt, og jeg bryder mig ikke om, at de føler de kender mig, når jeg slet ikke kender dem. Veninde døde Siden Amanda Sisse blev mor, har hun brugt langt det meste af tid på William og på lektierne, som tog det meste af hendes aftner. Men på det seneste har hun prioriteret veninderne meget højt. Et dybt tragisk dødsfald har nemlig åbnet hendes øjne. - Jeg mistede en af mine bedste veninder til kræft i september. Jeg sad med hende i hånden en time inden, hun døde. Det har været rigtig hårdt at miste hende, og det har lært mig, hvor vigtigt det er at bruge tid med sine venner. Det hele skal ikke bare gå op i lektier. Jeg er derfor begyndt at gå mere ud og hygge mig mere med mine veninder, siger Amanda Sisse, som stadig er meget påvirket af venindens død.                LÆS OGSÅ:  Amanda Sisse og søster chokerede deres mor Amanda Sisse i chok over graviditet  ;Fredag, 1. november 2013
Nicole Kidman: Nicole Kidman: Berusende at være gift med Tom Cruise; Den 46-årige skuespiller Nicole Kidman beskriver den megen opmærksomhed omkring hendes ægteskab med kollegaen Tom Cruise som berusende, men det til trods er han ikke hendes livs kærlighed. Parret sendte chokbølger igennem Hollywood med deres skilsmisse tilbage i 2001 efter 11 års ægteskab med maksimal mediebevågenhed. The Hours-stjernen forklarer i dag, hvordan den megen opmærksomhed dengang virkede oplivende på hende. - Der er noget ved den form for eksistens for, hvis I virkelig fokuserer på hinanden og er i den boble, så er det meget berusende, fordi det bare er jer to, siger Nicole Kidman til magasinet Vanity Fair. Medierne gjorde Cruise og Kidman tætte Derfor forstår hun også til fulde, hvad kollegerne Brad Pitt og Angelina Jolie er gået igennem i forbindelse med deres romance. - Ud over en selv er det  kun den anden person, der går igennem det. Så det bringer jer meget tæt, og det er dybt romantisk. Jeg er sikker på, at Brad og Angelina har det – for der er ingen andre som forstår undtagen den person, der sover ved siden af dig, siger Nicole Kidman. Skuespilleren indrømmer samtidig, at selv om ægteskabet med Tom Cruise var spændende, så er hendes nuværende partner Keith Urban den eneste ene. - Uden manglende respekt for hvad jeg havde med Tom, så har jeg mødt den store kærlighed nu. Og jeg vidste virkelig ikke, om det ville ske, siger Nicole Kidman. Kidman har fundet den eneste ene Skuespilleren giftede sig med musikeren tilbage i 2006, og i dag har de døtrene Sunday og Faith. - Jeg ønskede det, men jeg ønskede mig det ikke et stykke tid, for jeg ville ikke springe fra et forhold til et andet. Jeg havde en masse tid alene, hvilket var virkelig, virkelig godt, for jeg var virkelig et barn, da jeg blev gift. Og jeg havde brug for at blive voksen, siger hun. Nicole Kidman har desuden adoptivbørnene Isabella Cruise og Connor Cruise fra ægteskabet med Tom Cruise. LÆS OGSÅ:  Få Nicole Kidmans skønhedstips på IN.dk Få Demi Moores bedste slanketip på IN.dk  ;Fredag, 1. november 2013
Mig og min mor-Jesscia: Jeg skal giftes;" Et bryllup ligger dog langt ud i fremtiden, da Jessica mener, at hun lige nu er for ung til at blive gift. Jessica Priscilla måtte knibe en tåre, da hendes kæreste Christian for nylig helt uventet friede til hende på deres årsdag. Parret havde ellers fejret deres kærlighed et par dage forinden med en videoaften og god mad, så Jessica var helt uforberedt på det, da kæresten kom hjem fra arbejde med en stor buket blomster. Da Christian tilmed hev en lille fin æske frem og bad hende lytte til et digt, han havde øvet sig på, begyndte hun at forstå, hvad der var ved at ske. Rørende digt - Jeg kunne godt regne ud, hvad der var i den lille æske, så jeg begyndte at græde. Digtet var også utrolig smukt. Desværre havde han ikke skrevet det ned, så jeg kan ikke gengive det. Men jeg blev meget meget rørt, fortæller en glad og lykkelig Jessica, der ikke tøvede med at sige ja, da Christian afsluttede digtet med at spørge, om hun ville gifte sig med ham. - Jeg er meget forelsket i Christian. Han er sød og omsorgsfuld over for mig, og da jeg så ham første gang på vores arbejde i 7-eleven, var jeg ikke i tvivl om, at ham ville jeg gerne have fat i, siger Jessica. I æsken lå to smukke forlovelsesringe i børstet sølv. Jessicas med en lille hvid sten i. Ringene er nu blevet indgraveret med deres navne og dato. Intet bryllup nu Der bliver dog ikke tale om et bryllup foreløbigt. Det ligger flere år ud i fremtiden, hvilket begge er enige om. Jessica synes, at hun er for ung til at blive gift allerede, og samtidig drømmer hun også om et stort og pompøst bryllup, hvor der ikke mangler noget. - Det skal være ""over the top"". Gerne på et slot - og så skal jeg selvfølgelig have den største og smukkeste brudekjole på, griner Jessica. Hun frygtede lidt mor Jettes reaktion, da hun og Christian tog hjem til Odsherred for at fortælle nyheden om forlovelsen, men Jette blev heldigvis rigtig glad på datterens vegne. - Jeg havde tænkt på, om mor mon syntes, det var for tidligt at blive forlovet. Men hun var jo selv yngre end mig, da hun blev forlovet med min far, som hun også kun havde kendt et års tid inden. Men jeg behøvede ikke at have bekymret mig. Hun var glad - lige som mig, siger Jessica.  LÆS OGSÅ:  Jessica Priscilla har fået større bryster end planlagt Amanda Sisse fra De unge mødre er klar til at møde kærligheden: Jeg vil have en voksen mand  ";Fredag, 1. november 2013
Allan Simonsen får tårer i øjnene; Det kræver mod at sige ja til Claus ”Wunderhits” Pilgaards udfordring om at spise en hel stærk chili i en mundfuld. Flere brave mænd før Allan Simonsen har taget denne særdeles stærke udfordring op – og det ER virkelig noget, der får tårerne frem hos selv de aller sejeste. Og den lille, seje, dansende fodboldlegende må også kæmpe. Se på videoen, hvordan det går, når Allan – sammen med Claus Pilgaard – tygger løs på de stærke sager:  ;Fredag, 1. november 2013
Demi Moore: Demi Moore er endelig blevet skilt; Seks års ægteskab blev fulgt af to års krig om den fælles formue, men nu er Demi Moore, 50 år, og Ashton Kutcher, 35 år, ifølge New York Daily omsider blevet enige om vilkårene for deres skilsmisse.   Avisen skriver, at selv om Demi Moore angiveligt er god for 150 millioner dollar, forlangte hun hustrubidrag af Ashton Kutcher. Begrundelse: Han havde været utro. Retten afviste hendes krav, men nu er de så blevet enige om at splitte deres fællesgods, og Ashton Kutcher har ifølge New York Dailys kilder været lidt mere gavmild, end han havde behøvet. Begge parter er ifølge sladder-sitet, TMZ, tilfredse med aftalen. De var gift fra 2005 til 2011.   ;Fredag, 1. november 2013
Renata Pytelewska Nielsen: Renatas frygtelige rædselsår;" I sommer fik Renata Pytelewska Nielsen en uhyggelig besked fra lægerne, skriver BT. Hun fik konstateret brystkræft. Dette slag kom umiddelbart efter, at hun og hendes mand gennem 25 år, Lars Nielsen, var gået fra hinanden. Hun blev opereret midt i juni og modtager stadig kemobehandling, men har af lægerne fået at vide, at hun skulle være rask lige inden jul. - Lige nu er livet en kæmpe rutsjebanetur. Den ene dag har jeg det godt og tænker, jeg nok skal klare det hele. Den næste har jeg de så dårligt og tænker, at det hele måske ikke går alligevel. Jeg føler mig uretfærdigt behandlet af livet og synes ikke, jeg har fortjent alt det her. Jeg skulle have det sjovt, siger en nedtrykt Renata Pytelewska Nielsen til BT. Hun bor midlertidligt hos nogle venner i København, efter at hun og Lars Nielsen solgte deres hus i Aarhus efter skilsmissen. Og mens hun modtager behandling. Hun har tvillingesønner på på 25 år og finder en smule trøst i, at hun under opholdet i København kan være tæt på barnebarnet, Lucasz, der kom til verden i august. Men livet er alligevel én stor forvirring for hende. - Jeg lever pludselig i en helt anden virkelighed, som passer mig ad helvede til. Jeg vil bare gerne have mit liv tilbage lige så hurtigt, jeg er i stand til det. Men det kommer til at tage lidt tid, både fysisk og psykisk, så jeg har ingen decideret tidsplan, siger hun til BT.   Hun glæder sig til at komme tilbage til kollegerne hos Lancôme i Magasin i Aarhus. De og vennerne har hjulpet hende gennem årets nedtur, som altså også indeholder et i sammehængen ubetydeligt uheld under optagelserne til ""Mestrenes mester"". Hun rev korsbåndet over i et fald.     ";Fredag, 1. november 2013
Video: Blomsterberg og Olesen klar til nye eventyr; Mette Blomsterberg og Michael Olesen har i dag både besøgt systuen på Mastiff og trænet paso doble til fredagens show. - Det er en fed dans og Michael tænder helt af, siger Mette til BILLED-BLADET. – Ja, det er en af mine favoritter. Den energi, maskulinitet og power, der bare brager derudaf, er fantastisk tilføjer Michael. I denne uge har parret også haft travlt med en fællesdans. For første gang i ”Vild med dans”-historien skal alle parrene optræde med en Bollywood-dans, hvor Bollywood-stjernen Anita Lerche synger til. Mette og Michael skal danse sammen med Uffe og Karina samt Allan og Sofie.  - Det bliver sjovt. Det er en meget humoristisk dans, fortæller Mette og Michael, hvis dansetøj også bliver meget farverigt. BILLED-BLADET mødte det skønne og dygtige par på vej ud af systuen – se videoen, hvor de fortæller endnu mere om fredagens show.  ;Torsdag, 31. oktober 2013
Peter Tanev: Peter Tanev raser over P-vagter; Inde i TV2s vejrvært, Peter Tanev, roterer et stormlavtryk af frustrationer over Københavns P-vagter. Og onsdag aften luftede han ifølge BT sin vrede på sin Facebook-side. BT skriver, at Peter Tanev tidligere på dagen havde spottet en parkeringsbøde i en bilrude tæt på hjemmet på Østerbro. Bilen holdt angiveligt otte meter fra et gadehjørne og altså to meter tættere på hjørnet, end loven tillader.  - Jeg undrede mig over bøden, fordi det var en meget lille forseelse. Da jeg så kunne se på bøden, at den var udskrevet klokken fire om natten, blev jeg virkelig harm, siger han til til bt.dk. Natten til tirsdag fik han selv en parkeringsbøde, der var udstedt klokken halv et.  - Det begynder at ligne en jagt, hvor det bare gælder om at kradse nogle penge ind. Selvfølgelig skal man holde loven, men det er ikke fair at gå rundt og dele bøder ud midt om natten, mener Peter Tanev. Han undrer sig i BT over, hvorfor parkeringsvagterne absolut skal på gaden, når folk sover, men han har sin egen teori. - Man skal enten have et usædvanligt dårligt sovehjerte eller ikke noget liv for at gå ud på gaden klokken fire om morgenen og uddele parkeringsbøder. De må have en økonomisk grund eller et krav om, hvor mange bøder de skal dele ud om dagen, siger vejrværten.   ;Torsdag, 31. oktober 2013
Pernille Højmark: Først nu forstår jeg intet;" I januar 2013 besluttede en nyskilt Pernille Højmark at tage på en rejse til Argentina for at genfinde sin indre glæde. Det lykkedes, og nu er det blevet til en bog med titlen ""Først nu forstår jeg intet"".  53-årige Pernille Højmark fortæller ærligt og kærligt om sit liv - både den barske del, den lykkelige og den ulykkelige. Hun ser tilbage på barndom, ungdom, festerne, drukturene, svigtene og, ikke mindst, kærligheden. For sidstnævnte har der heldigvis været masser af. Bogen er, som forfatteren selv, spændende, morsom , livsglad, rå og nærværende og er med, Pernille Højmarks, egne ord skrevet ud fra: ""Der kommer en dag, hvor man må tørre sine salte tårer, ranke ryggen og se hele lortet i øjnene"". I går holdt Politikens forlag reception i anledning af udgivelsen, og Pernille Højmark var i topform og nød de mange gæster og de mange rosende ord. Blandt gæsterne var - blandt andre: Vendinden gennem 30 år, Benedikte Hansen, ""Spørg Charlie-kollegaen"", Niels Hausgaard, Birthe Kjær, Silas Holst, Julie Steincke, Michael Moritzen, Thomas Evers m.fl. Stemningen var uhøjtidelig, kærlig og anbsolut munter. Sammen med forlagsredaktør, Mette Weyde, har en stolt og spændt Pernille Højmark sendt bogen ud i den store verden. - Jeg er sikker på vores lille ""baby"" nok skal klare sig flot. Det er en skøn bog, lød det fra Mette Weyde.   ";Torsdag, 31. oktober 2013
Sisse Fisker: Sisse Fisker: Jeg er lettet over visheden;" Sisse Fisker fra ""Aftenshowet""  har ifølge BT levet i et smertehelvede i to år. Nu har hun så fået at vide, at hun lider af de såkaldte Modic-forandringer i rygsøjlen. Det betyder, at hun må vinke farvel til løbetræning og motionscykling, men hun har alligevel ikke helt mistet modet. - Jeg har jagtet en diagnose i to år. Uvisheden har været så irriterende. Folk sagde til mig, at jeg bare skulle træne det væk, men jo mere jeg trænede, jo mere ondt gjorde det. Derfor er jeg faktisk bare lettet over endelig at have fået at vide, hvad der er galt, siger hun til BT. Sisse Fisker er overbevist om, at hendes to fødsler inden for 17 måneder har udløst lidelsen, og eksperterne afviser ikke muligheden. Hun håber nu at kunne komme med i et forsøg med en ny behandlingsform. Det næste håb er selvfølgelig, at behandlingen kan udvirke et mirakel eller i hvert fald lindre smerterne. - Lige nu håber jeg på bare én dag uden smerter, siger Sisse Fisker, som trods smerterne fortsætter med at passe sit arbejde. Men det er slut med løb, motionscykling og svømning for den sportslige TV-vært, der har løbet flere maratonløb og cyklet til Paris med Team Rynkeby. - Jeg kan højest cykle rundt på en damecykel, siger hun til BT. Sisse Fisker er gift med arkitekten, Sune Mogensen, og sammen har de sønnerne, Isak og Samuel.   ";Torsdag, 31. oktober 2013
Lars Ulrich: Lars Ulrich: Jeg beundrer Justin Bieber;" Teenage-idolet Justin Biebers tilhængere kaldes ""beliebers"", og blandt dem tæller man også de tunge heavy metal-drenge i ""Metallica"". Ekstra Bladet kan i dag citere fra det engelske musikmagasin Q, hvor Metallicas danske trommeslager, Lars Ulrich, ikke sparer på roserne til den unge canadier. - Er det muligt at have respekt for ham uden at være ""belieber""? Jeg synes, knægten er rigtig talentfuld, og det må naturligivs være noget af et ""mindfuck"" at gå det igennem, som han går igennem i så ung en alder. Så det faktum, at han stadig går ud og gør det, det beundrer jeg, og jeg synes, han er super talentfuld, så jeg er vel en slags belieber, siger Lars Ulrich i interviewet. Rosen er gengældt. Justin Bieber har tidligere erklæret sig som en stor fan af ""Metallica"". ";Torsdag, 31. oktober 2013
Pia Kjærsgaard tæt på skilsmisse; Pia Kjærsgaard fik pludselig nok af husmorrollen, da hendes to børn var små. Så hun var ude og give den gas og danse på Skovshoved Kro, fortæller hun overraskende i et eksklusivt interview i FEMINA. - Vi var kørt træt. Klassisk. Det var vel den gamle historie: At man bare havde været gift i nogle år. Det er det, der sker for så mange mennesker. Mange BLIVER så skilt rigtigt på det tidspunkt, og det er så det. De seks måneder betød, at jeg opdagede, jeg stadig var en attraktiv kvinde. Men situationen var ikke holdbar. Det var sjovt i de måneder de varede. Og så var det ikke sjovt længere, fortæller Pia Kjærsgaard. Om Henrik også benyttede lejligheden til at slå sig løs, ved hun ikke.  - Det har jeg aldrig spurgt ham om. Næ. Det var et kapitel i vores liv, hvor vi levede hver vores liv. LÆS OGSÅ: Pia har igennem hele sit liv båret på en stor familiehemmelighed. Læs det eksklusive interview med hende her JEG SAVNEDE HAM Pia og Henrik var faktisk flyttet fra hinanden. Indtil Pia erkendte, at Henrik alligevel var manden i hendes liv, så hun greb resolut telefonen og ringede til ham: Nu måtte han godt komme hjem igen. Det gjorde han. - Jeg fandt ud af, at det slet ikke gik, jeg savnede ham, og jeg var sikker på, at han også savnede mig og børnene savnede ham. Så var der ligesom ikke andet at gøre end at få det afsluttet. Og det har vi ikke fortrudt. Vi har guldbryllup om fire år.  Hvad elsker du? - Dels hans ENORME tålmodighed og ro og så hans humor. Hvis ikke man kan grine sammen, kan man ingenting, siger Pia Kjærsgaard til FEMINA. LÆS OGSÅ: Helle Thorning-Schmidt kan ikke lade være at blande sig – heller ikke måden, hendes mand gør tingene på   ;Torsdag, 31. oktober 2013
Rasmus Seebach: Rasmus Seebach: Julie er lækker;" Umiddelbart er det jo indlysende, hvad Rasmus Seebach, 33 år, faldt for hos sin 20-årige kæreste, Julie Teglhus. Og han sætter selv ord på det i et interview i Alt for Damerne. - For det første er hun helt vildt smuk. Det var nok det, jeg faldt for, siger han til bladet. Men den unge jurastuderende har andet end udseendet med sig. - Hun er lækker hyperintelligent og sjov at være sammen med, uddyber Rasmus Seebach, som ikke har nogen som helst betænkeligheder ved aldersforskellen på 13 år. - Når det føles, som det føles, så er det virkelig, virkelig ligegyldigt, understreger han. Rasmus Seebach har for nogle af pengene fra sin formidable succes købt sig en kæmpevilla på 234 kvadratmeter på Frederiksberg, og her er Julie Teglhus mere eller mindre flyttet ind. Der er i hvert fald ryddet plads til hende i skabet, røber den nyforelskede stjerne, som mødte sin kæreste for cirka ni måneder siden. På mandag udkommer hans nye album ""Ingen kan love dig i morgen"". Han beskriver selv tonen som gladere end på sine tidligere plader.., hvilket der indlysende er en rigtig god grund til.     ";Torsdag, 31. oktober 2013
Skammerens Datter 2: Ny succes med Skammerens Datter;" Østre Gasværk var igen rammen om en ny Skammerens Datter-forestilling. I går åbnede teatret nemlig dørene til premieren på Skammerens Datter 2. Skammerens Datter 1 foregik også på Østre Gasværk med mange af de samme skuespillere i rollerne.  Amalie-Marie Nybroe Fjeldmose spiller igen hovedrollen som Skammerdatteren, Dina, mens Nastja Arcel og Nis Bank-Mikkelsen igen er med i store og gode roller. Skammerens Datter 1 og 2 er begge blevet instrueret af Frede Gulbrandsen. Ideen bag Skammer-skuespillene stammer fra den populære bog ""Skammerens Datter"". Bogen er skrevet af Lene Kaaberbøl og har solgt mere end 1.000.000 eksemplarer på 35 sprog. Forestillingerne fortsætter helt frem til 29 December, men der er allerede blevet åbnet billetsalg til 27 ekstra forestillinger. Så tag dit barnebarn i hånden - eller din mor, og gå ind og se den. Det er en rigtig god forestilling som I nok ikke vil fortryde. ";Onsdag, 30. oktober 2013
De unge mødre-Nadjas datter døbt; De holdt navnet hemmeligt helt frem til dåben. Men søndag den 27. oktober afslørede Nadja Dahl og Kenneth Nydal foran gæsterne i Tommerup Kirke, at deres lille datter skal hedde Marina Mary-Ann Nydal. - Hun er opkaldt efter Kenneths mor, Mary-Ann, der desværre døde for to år siden. Efternavnet er både Kenneths, men også hans fars, så hun er altså opkaldt efter både sin farmor og farfar, der ikke er her mere, forklarer Nadja. Kenneths far begik selvmord blot fire måneder efter, at hans ekskone, Kenneths mor, døde. Nadja indrømmer, at det på den baggrund var med lidt blandede følelser, familiefesten efter den kirkelige handling blev holdt i det nærliggende forsamlingshus. 1 minuts stilhed - Det er jo trist, at Kenneth har mistet begge sine forældre så tidligt. Men på den her måde var de med alligevel. Vi holdt da også ét minuts stilhed for dem. Men vi havde trods alt en rigtig hyggelig eftermiddag, siger Nadja, der havde inviteret 24 gæster til datterens dåb. Marina Mary-Ann opførte sig pænt under hele forløbet, og de stolte forældre er glade for de mange fine gaver. Men de har ikke tid til at dvæle alt for meget ved minderne om datterens store dag. Skal flytte - Vi er ved at pakke, for vi har besluttet os for at flytte til Als. Vi vil gerne bo tættere på den familie, vi ses mest med - og især faster Hanne selvfølgelig, siger Nadja. Parret har indtil nu boet i Tommerup på Fyn, men nu rykker de altså teltpælene op og rykker til Als tæt på Sønderborg i Sønderjylland. Den planlagte flytning har betydet, at Kenneth ikke længere har sit praktikjob i SuperBrugsen. - Vi er desværre begge på kontanthjælp lige for tiden. Men Kenneth søger job på Als allerede nu, så vi håber, han snart finder et eller andet, siger Nadja. Et nyt kapitel Selv regner hun med at gå hjemme med Marina Mary-Ann og sønnen, 2-årige Theis et års tid. - Jeg vil nyde min lille datter, og sørge for at Theis falder godt til i de nye omgivelser. Vi glæder os alle sammen til et helt nyt kapitel i vores liv, siger Nadja. Hun er ikke længere med i De unge mødre og ved ikke, om hun vender tilbage. LÆS OGSÅ:  Læs hvordan Natascha Linea endelig fik sin lille datter, Lia, hjem igen på udeoghjemme.dk Læs Ditlevs forklaring på, hvorfor han valgte at melde Nanna til kommunen på udeoghjemme.dk  ;Onsdag, 30. oktober 2013
Pia Kjærsgaard: Pia Kjærsgaard: Min bror var gidseltager;" I en ny selvbiografi ""Fordi jeg var nødt til det"" fortæller Pia Kjærsgaard for første gang, hvordan forældrenes skilsmisse trak dybe og tragiske spor i familiens liv. Hun var 13 år og hendes lillebror, Henrik,  var 10 år, da deres mor pludselig forlod hjemmet for at gifte sig med ""onkel Poul"". Det var et chok for børnene, og chokket forplantede sig mange år ud i fremtiden. Mest opsigtsvækkende er det ifølge Ekstra Bladet, at Pia Kjærsgaard løfter sløret for, at broren i en periode sad i fængsel for væbnet røveri og gidselstagning. - En aften ringede min mor og bad os komme over på Lundegårdsvej (Pia Kjærsgaards mors hjem, red.). Det viste sig, at Henrik havde meldt sig selv til politiet og tilstået, at han nogle år forinden havde begået et væbnet røveri, hvor han efterfølgende havde taget et kvindeligt gidsel, skriver Pia Kjærsgaard i biografien. Henrik døde for 10 år siden af druk på et herberg for alkoholikere efter et livslangt misbrug. Pia Kjærsgaard siger i bogen, at mens forældrenes skilsmisse gjorde hende hård og viljestærk, fik den hendes lillebror til at krakellere. For ingen talte nemlig nogensinde med de to børn om, hvad der egentlig skete. - Jeg havde det forfærdeligt, jeg savnede min mor, men var samtidig vred og vidste ikke, hvad jeg skulle gøre andet end at lægge låg på mine følelser. Min lillebror var 10 år og kunne ikke forstå en lyd af noget som helst. Han fik det utrolig skidt, og der var ingen, der talte om, hvad der var sket, eller spurgte til, hvordan vi havde det. Ingen tog sig af min bror, som lukkede sig inde i sig selv. Han havde været tæt knyttet til min mor, og han må have følt sig ensom og forladt, da hun stiftede ny familie og blev meget optaget af den. Måske var det derfor, at det gik ham, som det gjorde senere. Han fik svært ved at knytte sig til andre mennesker og fandt i stedet sin trøst i flasken. Jeg tror på, at miljø og opvækst har afgørende indflydelse på ens livsforløb,"" fortæller Pia Kjærsgaard i bogen. Forældrenes skilsmisse satte sig som en følelsesmæssig knude i stifteren af Dansk Folkeparti. - Det er den store fejltagelse i min opvækst. De voksne satte sig ikke ned med os og sagde: ""Hør lige her. Vi har et problem. Vi må finde ud af, hvordan vi løser det bedst muligt."". Jeg bar rundt på en stor vrede og sorg, som jeg ikke fik bearbejdet eller talt med nogen om. Hvad det angår, ville jeg gerne leve mit liv om. Der er meget, jeg så ville have gjort anderledes, for det har præget min adfærd og fyldt i mit hoved, skriver hun.      ";Onsdag, 30. oktober 2013
Camilla Bendix: Jeg prøver at sætte tempoet lidt ned; Hvad gør vi, når vi ikke kan mærke os selv, går ned med stress, sygemelder os, bliver skilt eller ulykkelige. Hvad skal man kunne for at være voksen, vil vi overhovedet være det, og hvad gør man, hvis man ikke kan mærke sin mavefornemmelse? - Af og til kan man jo - i tvivlens tegn – virkelig ikke mærke, hvad man vil. Hvad er rigtigt, hvem er man egentlig, og er man overhovedet til stede i dét øjeblik, spørger Camilla. Ned med tempoet Selv prøver hun at være det. Takke nej, sige fra og sætte tempoet lidt ned. Sådan var det ikke tidligere. - Noget af det skønne ved at blive ældre er, at jeg ikke tvivler så meget mere. Jeg er ikke ved at dø af skræk ved tanken om at gå glip af noget, siger hun til Oestrogen.dk. - Da jeg var 28, var jeg med til ALT. I dag aflyser jeg, hvis det er nødvendigt, fortælleren skuespillerinden, der er aktuel i forestillingen ’Spørg de voksne’ på Republique. Tendenser og travlhed Og forestillingen tager netop temperaturen på voksenlivet. For hvad er det egentlig, vi har gang i, og hvorfor går det hele så stærkt, at vi ikke selv kan følge med? - Ja, det er så underligt … at vi skynder os så meget hele tiden. Vi løber rundt i høje hæle og bærer rundt på tunge ting og tanker uden at ville havde særlig meget hjælp fra hinanden, fortæller Camilla Bendix og tilføjer: - Jeg kender mange, der løber på arbejde, spæner hjem igen, køber ind, laver mad og lige har et par timer til arbejde, når børnene endelig sover. Så er der altså ikke meget liv tilbage. Og hvornår kommer det tidspunkt, hvor vi skal nyde det hele? At vælge til og fra Det er - vist nok - nu. Midt i livet, hvor den 42-årige skuespillerinde selv befinder sig. - Det er nu, vi skal peake. Hvis vi altså kan nå det! Men det er bare svært at forvalte al den frihed og alle de muligheder, vi har ... og vi aner ikke, hvad vi skal gøre ved dem. Vi kunne jo stå af ræset og flytte på landet, hvis vi ville … eller tage orlov og lave ingenting i en periode. Vi gør det bare ikke. En skuespillers lod … Skuespillerinden gør det heller ikke, men kender alt til logistik-helvede og højt tempo selv. - Altså, jeg ville aldrig byde mine børn konstant at leve med det arbejdsliv, jeg lever lige nu. Mine arbejdstider er jo sindssyge, og det er sådan lidt … ’hej, så er mor her’ og ’heeeej, så smutter mor igen.’ Men jeg ved jo, det kun er for en periode, heldigvis. Og vi gør det jo, så godt vi kan … LÆS OGSÅ:  Stress! Den eneste ting på jobbet, vi skal frygte! Læs mere på oestrogen.dk Har du overhovedet tid til at være lykkelig? Få psykologens bud på, hvad du skal gøre  ;Onsdag, 30. oktober 2013
Luke Perry: Dylan med i dansk TV-serie;" Holdet bag Linda P.s og Christina Sederqvists ny satireserie ""Fra Sydhavn til West Coast"" fik sig én på opleveren, da de i Los Angeles indspillede et afsnit med Luke Perry. Skuespilleren, der vandt verdensberømmelse som Dylan i 90'er-TV-kultserien ""Beverly Hills 90210"". Han viste sig nemlig at være en ualmindelig fin fyr, skriver Ekstra Bladet.   - Jeg udfordrer alle til at møde Luke Perry og ikke elske ham bagefter. Han er et af de mest fantastiske mennesker, jeg har mødt i nyere tid, siger instruktøren bag serien, Nikolaj Peyk, til Ekstra Bladet. Især Luke Perrys gavmildhed gjorde indtryk. Han valgte nemlig at donere hele sin løn fra den danske TV-serie til et børnehospital. - Han havde ikke travlt med, at alle skulle vide det. Han har, hvad han skal bruge, så han gav pengene til nogen, der havde mere brug for dem. Men det var ikke sådan ""Se, hvor gavmild jeg er, og er der en journalist til stede?"", fortæller Nikolaj Peyk. I ""Fra Sydhavn til West Coast"" forsøger Linda P.s og Christina Sederqvists figurer at slå igennem som Hollywood-stjerner i filmbyen over dem alle. Ikke alle stjerner, de mødte og involverede i deres gak, syntes, det var sjovt. Men Luke Perry havde det åbenbart skægt med de danske satirepiger.   Serien har premiere i morgen på Kanal 5.   ";Onsdag, 30. oktober 2013
Nikolaj Coster-Waldau: Coster-Waldau vender hjem til dansk film;" Nikolaj Coster-Waldau forlader for en stund stjernelivet i USA for at kaste glans over Susanne Biers næste danske film ""En chance til"". Den danske stjerne skal spille hovedrollen, og det bliver hans første i en dansk film i ti år. I USA har den 43-årige skuespiller kæmpesucces som Jaime Lannister i TV-hittet ""Game of Thrones"", og i sommer har han i New York indspillet komedien ""The Other Woman"" med selveste Cameron Diaz. Derudover har han haft markante roller i gyseren ""Mama"" og Tom Cruises ""Oblivion"". I Susanne Biers film skal han spille politimanden Andreas. Historien er beskrevet på følgende vis i det udsendte pressemateriale: Hvor langt er anstændige mennesker villige til at gå, når tragedie udvisker grænsen mellem ret og uret? Det spørgsmål stiller Susanne Bier og manuskriptforfatter Anders Thomas Jensen i ""En chance til"". Filmen er et rystende og rørende drama om, hvor let vi mister grebet om retfærdighed, når vi konfronteres med det utænkelige… og vores liv, som vi kender det, hænger i en tynd tråd. Sidste gang Susanne Bier instruerede et dansk drama, indkasserede hun en Oscar. Det var for ""Hævnen"". Efter sidste års romantiske megasucces ""Den skaldede frisør"", der solgte næsten 650.000 biografbilletter herhjemme, er hun igen klar til at kaste sig over et dansk drama. ""En chance til"" produceres af Zentropa og bliver optaget i tidsrummet den 18. november 2013 til den 16. januar 2014 på Sydfyn. Filmen forventes at få biografpremiere næste efterår.       ";Onsdag, 30. oktober 2013
Paprika Steen: Paprika Steen: Vi er okay; Paprika Steen, 48 år, har for første gang sat ord på sit brud med kæresten gennem 14 år, Mikael Rieks. Det sker i BT, hvor hun forsikrer omverdenen om, at de er gået fra hinanden i god ro og orden. - Som jeg har sagt det før, så er vi enstemmigt meget afklaret i vores beslutning. Mikael bliver boende i huset, til det er solgt. Jeg er flyttet i en lejlighed, og vi er glade og okay. Vi er stadig gode venner og har en søn sammen, og så laver vi også film sammen , så det er meget udramatisk, siger Paprika Steen til bt.dk. Parrets 13-årige søn, Otto, kommer til at bo skiftevis hos forældrene, og hans mor er fortrøstningsfuld om, at deres nye tilværelse nok skal komme til at fungere fint.   - Mikael og jeg arbejder sammen og spiser stadig sammen flere gange om ugen. Men lige nu er tingene, som de jo altid er, når man lige er flyttet. Men det skal nok blive fint i løbet af et par måneder, siger hun til bt.dk. Mikael Rieks er TV- og filmproducer og manuskriptforfatter. ;Onsdag, 30. oktober 2013
Sisse Fisker: Sisse Fisker har alvorlig rygsygdom; En MR-scanning har ifølge Her & Nu afsløret, at Sisse Fiskers store smerter i ryggen skyldes en kronisk betændelsestilstand. - Har formentlig løbet min sidste tur nogensinde. Fik forleden dom over min ryg - lider af en kronisk rygsygdom, der hedder Modic forandringer. Betændelse, der får knoglerne til at bryde sammen, skrev Sisse Fisker ifølge Her & Nu på sin Facebook-profil. Ugebladet skriver, at Sisse Fisker, der er mor til to, efterlyser gode råd om sygdommen fra venner og bekendte.   Små sammenbrud i knoglernes indre struktur udløser alvorlige forandringer og smerter i ryghvirvlerne. Sammenbruddene skyldes ifølge Gigtforeningen en betændelsesagtig tilstand i knoglerne skabt af bakterier. Når knoglerne bryder sammen, forsvinder knoglemarven, og i stedet bliver der dannet væske i de små hulrum. Ifølge Gigtforeningen lider seks procent af befolkningen af Modic-forandringer. De ramte er plaget af kroniske og voldsomme rygsmerter, som hverken kan afhjælpes af øvelser eller fysisk træning. ;Onsdag, 30. oktober 2013
Anders og Peter Lund Madsen: Lund Madsen-brødre vandt en million igen;" Tænk sig, de gjorde det sørme igen! Mandag aften var Anders Lund Madsen og hans hjerneforsker-bror, Peter Lund Madsen, for anden gang deltagere i ""Hvem vil være millionær?"" hos Hans Pilgaard, og for anden gang gik de hele vejen og vandt en million kroner til godgørende formål. Denne gang går pengene til ODA, som står for OCD-, Depressions- og Angstforeningerne. Brødrene fortæller i avisen Metroxpres, at de har fået fortalt, at ingen andre i verden har præsteret noget lignende. Og ifølge Metroxpres klapper de sig selv godt og grundigt på skuldrene - med et glimt i øjet, naturligvis. - Anders og jeg er opdraget til at være beskedne mennesker, men alligevel blev vi ret kæphøje. Dem, der vil os ondt, kan sige, at vi første gang var heldige at få de spørgsmål, vi kunne svare på. Men når man vinder anden gang, så er det ikke en tilfældighed. Så er det fordi, man kan det der, siger Peter Lund Madsen til Metroxpres, der gerne vil vide, hvordan brødrene forberedte sig til quizzen.   - Det gjorde vi ikke. Det handler bare om at være alment dannet. Og det er jo ikke bare noget, man læser på bagsiden af en cornflakespakke, svarer Anders Lund Madsen, mens selvsikre brormand slår fast, at de højest sandsynligt også vil vinde en tredje gang, hvis de får chancen.   - Men så har vi sagt - og det har ikke noget med grådighed at gøre - at hvis vi skal være med en tredje gang, så vil vi selv have pengene, gnægger Anders Lund Madsen. Når de to brødre har valgt at donere pengene til ODA, handler det om, at de gerne vil rette søgelyset mod de - med egne ord - mindre ""sexede"" sygdomme. - De har lavstatus inden for sygdomme. TV2 har lige samlet 143 millioner kroner ind til kræft. Hvis du har et kræftsygt barn, kan du ikke komme ud af sengen for legetøj for tiden. (..) Der er ikke samme bevågenhed omkring de psykiske lidelser, som er langt mere massive og frygtelige, siger Anders Lund Madsen til Metroxpres.     ";Onsdag, 30. oktober 2013
Thomas Eje: Taget blæste af i stormen; Og Thomas Eje kan fortælle, at han bestemt heller ikke er gået ramt forbi af det voldsomme vejr. Thomas beskriver sin have som en 'krigszone', da taget på garagen røg. Det skriver eb.dk. Linie 3’erens hus på Als blev hårdt medtaget af de nådesløse vinde, der rev taget af garagen og beskadige huset. - Det var virkelig voldsomt, men vi er jo også ret udsat på grund af, hvor vi bor, fortæller Eje, hvis hus på Als i øvrigt er sat til salg. - Udover garagen er taget på vores hovedhus også gået i stykker, så lige nu står vandet ned i lårtykke stråler, siger Thomas Eje til eb.dk, mens han tålmodigt afventer besøg fra håndværkere. ;Tirsdag, 29. oktober 2013
Allan Simonsen med ny, yngre dansepartner;" Den meget omdiskuterede ""Vild med dans""-deltager, Allan Simonsen tager al virakken i stiv dansearm og træner ufortrødent videre. På fredag gælder det valsen - plus den fællesdans alle de tilbageværende par skal deltage i. Se videoen, hvor Allan Simonsen til de første valsetrin har skiftet sin faste partner, Sofie Kruuse ud med en yngre model. Nemlig Sofies yngste datter, Matilde Elise.    Opslag af Allan Simonsen og Sofie Kruuse i Vild med Dans.  ";Tirsdag, 29. oktober 2013
Uffe Holm og Karina blæst omkuld til træning; Uffe Holm er en sand fighter, og da alle træningslokaler hos produktionsselskabet Mastiff var optaget, synes han, det var en god ide at træne udendørs. Så han og dansepartneren, Karina Frimodt, startede træningen udendørs, men søde Karina Frimodt kapitulerede hurtigt i orkan-vejret og flygtede indendørs. Det lykkedes dog det modige par at gennemføre et par trin i den cha-cha-cha, de skal danse på fredag. Se på videoen herunder, hvordan det gik…  ;Tirsdag, 29. oktober 2013
Blomsterberg og Olesen er et godt match; Mette Blomsterberg og Michael Olesen træner på livet løs til fredagens show i ”Vild med dans”, hvor de både skal danse pasodoble og være med i en fællesdans. - Det er rigtigt sjovt at være med i fællesdansen og være holdspiller, og der er en fed stemning, fortæller Blomsten, som i denne uge også har andre TV-projekter i gang. - Jeg var til optagelser i går på Ledreborg Slot til nogle opfølgende programmer til ”Den store bagedyst” til DR. Sammen med Jan Friis-Mikkelsen giver vi nogle tricks til, hvordan man kan løse forskellige opgaver, fortæller Mette til BILLED-BLADET. Efter ti timers TV-optagelser kørte hun gennem stormen i går og trænede med dansen i tre og en halv time. Klokken 23.30 nåede hun hjem. Men allerede tidlig morgen i dag er hun klar igen med sit sædvanlige gode humør til dagens træning med Michael. - Jeg er så glad for min dansepartner, og jeg har fået en rigtig god ven i ham. Som lærermester er han mit eget spejlbillede. Vi vil det samme fagligt, og vi er begge arbejdsomme og flittige. Det gør ikke noget, at det bløder i fødderne! Vi er også lige stædige og standhaftige og kan blive lidt kort for hovedet nogle gange. Jeg har fået min egen lagkage kan man sige, og det er jeg så taknemmelig for.  ;Tirsdag, 29. oktober 2013
Marianne Eihilt: Vild med dans kostede kærligheden; ”Vild med dans” har ændret livet for flere af deltagerne. Det er også sket for Marianne Eihilt, 38, der har vundet konkurrencen to gange med skuespilleren Robert Hansen og kuglestøderen Joachim B. Olsen. For Marianne kostede programmet forholdet til kæresten gennem syv år. - Alting gik så hurtigt i starten. Jeg fik en masse indtryk. Jeg udviklede mig meget og rykkede mig personligt i den periode, siger hun og understreger, at hun og ekskæresten har beholdt et nært venskab. Af respekt for ekskærestens nye liv beder hun om, at vi ikke nævner hans navn. - Når man får ros, stiger ens selvtillid, og man ændrer sig. Jeg udviklede mig utroligt meget, efter jeg kom med i showet. Jeg havde behov for at finde mig selv og få ro på mit liv og styr på fremtiden, siger hun og fortæller, at hun dengang tog konsekvensen og flyttede i en etværelses lejlighed. Jeg var i chok Marianne Eihilt var med i Vild med dans for første gang i 2005. Hun dansede sig hele vejen frem til finalen og en flot andenplads. Pludselig mærkede hun, at det, hun havde meldt sig til, var meget større, end hun lige havde regnet med. - Det var på mange måder et chok. Jeg havde aldrig troet, at showet ville blive så stort. Jeg havde danset på højeste niveau i flere år, uden at det havde skabt ret megen omtale. Det kunne måske strække sig til et lille billede i lokalavisen, hvis vi f.eks. havde vundet EM eller VM guld. - I første sæson var jeg overhovedet ikke klar over, hvad der forgik. Jeg er en meget privat person, når det kommer til mit privatliv. Pludselig kunne man læse sig til en masse oplysninger om mig og mit privatliv. Det skulle jeg lige vænne mig til. Hun vænnede sig til opmærksomheden og har det fint med den i dag. Alligevel har hun deltaget i Vild med dans for sidste gang. Vælger kærligheden – For halvandet år siden fik jeg en ny, dejlig kæreste, som jeg er meget glad for. Det er et forhold, hvor jeg kan føle mig fuldstændig tryg. Det er vigtigere for mig. Jeg har behov for at være der for ham og være en god kæreste, siger hun og beder om ikke at oplyse hans navn, da han ønsker at være anonym – blandt andet fordi han har børn fra et tidligere forhold. LÆS OGSÅ:  Sofie Kruuses mor døde af kræft: Jeg passede hende den sidste tid. Læs artiklen på udeoghjemme.dk Vild med Dans kostede Vickie Jos dansekarriere. Læs mere på udeoghjemme.dk  ;Tirsdag, 29. oktober 2013
Drama i Mestrenes mester: Deltager på hospitalet; Den tidligere længdespringer Renata Pytelewska Nielsen fra Aarhus gør i aften alt for at vinde en dyst i ”Mestrenes mester” på TV 2 sammen med holdkammeraterne Rikke Hørlykke og Conny Hamann-Boeriths. Det går dog grumme galt, da hun falder forkert på sit knæ, og efterfølgende må hun fragtes på hospitalet på Gran Canaria, hvor optagelserne foregik. Selv om Renata havde store smerter, da hun faldt, var det ikke så meget det, der optog den tidligere topatlet. - Jeg havde det skidt med at skulle skuffe de andre på holdet, da jeg måtte opgive at fuldføre dysten, fortæller Renata til BILLED-BLADET. Se med i aften på TV 2 og læs mere om uheldet i BILLED-BLADET på torsdag. ;Tirsdag, 29. oktober 2013
Så mange så Vild med dans med Knæk cancer; Danmarks modigste dansere viste igen deres bedste evner på dansegulvet og i fredagens helt særlige show, hvor fokus lå på Knæk cancer-kampagnen, kunne danserne også slippe lidt af deres nervøsitet – ingen skulle nemlig i den berygtede ”dødsbanan”, og alle hold var derfor fredet. Ifølge TV 2 viser seertallene, at folk fulgte ivrigt med i det mere end tre timer lange ”Vild med dans”-show. Og i takt med at beløbet til Kræftens Bekæmpelse indsamlingen steg, så fulgte seertallene også flot med, som man kan se af tallene fra TV 2 herunder:  ”Vild med dans knækker cancer”: 1.218.000 ”Vild med dans knækker cancer – afgørelsen”: 1.261.000 ”Vild med dans knækker cancer – afterparty”: 935.000  Beløbet, som blev samlet ind, lød på 35.346.336 millioner kroner. ;Tirsdag, 29. oktober 2013
Nik & Jay: Nik & Jay: Vi vil synge med Kim Larsen;" Deres nyeste album ""United"" har ikke ligefrem fået de bedste anmeldelser, men ikke desto mindre føler popduoen Nik & Jay ifølge Ekstra Bladet, at de efterhånden er ved at blive anerkendte af de dele af musikbranchen, der før rynkede på næsen af dem.   Tidligere havde parret svært ved at få kendte popkunstnere til at medvirke på deres sange. Men det har ændret sig. På det nye album optræder således både Søren Huss og Jørgen Leths søn, Kristian Leth, der blandt meget andet er forsanger i The William Blakes. - I gamle dage ville folk ikke arbejde sammen med os, men inden for de sidste par år er der blevet slået hul på den skal. Folk er kommet til os, og det har resulteret i nogle spændende samarbejder, siger Jay til Ekstra Bladet. Så nu har Nik & Jay fået appetit på mere. Meget mere. De drømmer om at indspille musik med nogle af Danmarks helt store navne. - Det kunne være fedt at arbejde sammen med enten Thomas Helmig eller Kim Larsen. Kim Larsen har vist kun lavet én duet i hele sit liv, men han er en flab, der passer perfekt ind i vores verden, siger Jay til Ekstra Bladet. ";Tirsdag, 29. oktober 2013
Sofie Gråbøl: Sofie Gråbøl overvældet;" - Det kom bag på mig, hvor overvældet jeg egentlig blev, sagde Sofie Gråbøl til Ritzau, efter at hun i Sydneys Operahus var med til at modtage Kronprinsparrets Kulturpris på vegne af DR Drama. Hun modtog prisen sammen med blandt andre Adam Price og Sidse Babett Knudsen. Sammen repræsenterede de således de to gigantsuccesser for DR Drama, ""Forbrydelsen"" og ""Borgen"". - Nu skal man passe på, at man ikke kammer over af lykke, men det er jo næsten et spirituelt byggeri at befinde sig i, sagde Sofie Gråbøl om det Jørn Utzon-tegnede operahus. Hun har stadig kort hår efter sin kræftsygdom tidligere på året. Hun er ifølge Ekstra Bladet erklæret rask, efter at en operation og strålebehandling fik has på hendes brystkræft. Derfor var det ikke noget problem for hende at tage den lange flyvetur til Australien.   - Jeg har ikke været her før, og jeg synes, at det hele gik op i en meget høj enhed i aften - en smuk aften, sagde hun efter overrækkelsen til Ritzau. ";Tirsdag, 29. oktober 2013
Morten Grunwald: Morten Grunwald led af sceneskræk;" Manden bag den ivrigt trippende Benny i Olsen-Banden-filmene, Morten Grunwald, led af sceneskræk, afslører han ifølge Ekstra Bladet i sin ny selvbiografi ""Min tid i gule sokker"". Den nu 78-årige skuespiller havde det i mange år svært med nerverne, lige inden han gik på scenen. - Gudskelov har jeg altid kunnet gå på scenen. Det var meget ubehageligt, når man stod i kulissen, men når jeg kom ind på scenen, plejede det at forsvinde, skriver han. - Jeg har flere kolleger, der går til psykolog for at få bugt med sceneskrækken, men det gjorde man ikke, da jeg var ung. Der måtte man kæmpe med det selv, tilføjer han. Ifølge Ekstra Bladet, så kunne Morten Grunwald til gengæld slappe af, når han stod foran kameraet. Derfor var optagelserne til Olsen-Banden-filmene ren terapi for ham. ";Tirsdag, 29. oktober 2013
Amalie Szigethy: Amalie sælger sin brudekjole; Kjolen har været brugt én gang. Originalprisen er 30.000 kroner. Den er designet af Rikke Gudnitz. Og nu kan den ifølge Ekstra Bladet blive din, hvis du deltager i auktionen på realitystjernen, Amalie Szigethys Facebook-side. Hun blev i 2011 gift med reality-kollegaen, Peter Birch, også kaldet Ulven Peter, ved et glamorøst bryllup i Mexico. Det hele betalt af produktionsselskabet, Mastiff, og TV3, der viste den lykkelige begivenhed. Men brylluppet var fiktion og illusion. Nok var Amalie og Peter kærester, men rigtig gift blev de altså ikke ved den lejlighed. Godt det samme, eftersom deres forhold senere kuldsejlede under stort, mediedækket ståhej. - Jeg sælger min helt fantastiske brudekjole som er specielt designet af Rikke Gudnitz. Det var min drømme kjole og uden tvivl noget af det smukkeste jeg nogensinde har båret i hele mit liv, men jeg får ikke brugt den igen, og jeg ryder op i mit liv. For flere billeder bedes der skrive i min indbakke og byd endelig på pris. Originial pris for denne kjole 35.000 haft på 1 gang. Byd! Kh. Amalie S, skriver hun på Facebook.  Se Amalie i brydekjolen på facebook ved at klikke her!  ;Mandag, 28. oktober 2013
Sophie Fjellvang-Sølling: Sophie Fjellvang-Sølling glad for kæresten;" Sophie Fjellvang-Sølling debuterer i aften, mandag som TV-vært, når TV 2 sender første afsnit af ""Skiskolen"". I den forbindlese fortæller hun til BT om sit nye liv efter mandens død. Livet ændrede sig fuldstændig med ét brutalt slag for OL-skiløberen og Vild Med Dans-vinderen, Sophie Fjellvang-Sølling, da hendes mand, Nikolaj Fjellvang-Sølling, sidste år døde af en blodprop i hjertet, kun 36 år gammel. Pludselig var hun alenemor til Maximillian på halvandet år, og livet som professionel skiløber måtte lægges på hylden. Men hun er kommet godt videre, og kan i aften ses som TV-vært i ""Skiskolen"", hvor hun skal prøve at lære fem kendte at stå på ski. Derudover lever hun af at undervise som skiinstruktør og klummeskriveri om skiløb, og så har hun fået en kæreste, Casper Barfoed. - Vi har det rigtig godt sammen. Casper hviler meget i sig selv, er naturlig, reflekterende og i bund og grund et godt menneske. Og så er han på alle måder også rigtig sød og fantastisk ved Maximillian, siger Sophie Fjellvang-Sølling, 32 år, til BT, hvor hun også fortæller, at hendes 15 år som professionel idrætsudøver har lært hende at kæmpe sig tilbage fra modgang. - Jeg synes, livet har ramt mig på alle måder, og det er da nedtur, at livet ikke er perfekt. Det burde jo køre efter den plan, man havde lagt, men det gør det bare ikke. Jeg prøver alligevel at tænke på, at jeg skal være taknemmelig for livet og fokusere på alle de positive ting, der sker. Jeg har vel bare valgt at leve, siger hun til avisen. ";Mandag, 28. oktober 2013
Caroline Wozniacki: Caroline Wozniacki: Lad os være i fred; Efter en periode med rygter om at det skulle være forbi mellem Caroline Wozniacki og golfstjernen, Rory McIlroy, har den danske tennisspiller nu taget bladet fra munden i The Times. - Jeg ville bare ønske, at folk kunne lade os være i fred, siger hun til den engelske avis. Hun og kæresten har ikke været karrige med at udstille deres kærlighed i pressen eller de sociale medier. Danskeren har ofte lagt billeder ud på sin facebookprofil, og senest fik et lidet flatterende billede af en stor-snorkende Rory McIlroy rygterne til at løbe. En irsk avis ville vide, at han var rasende og havde brudt forholdet. - Men jeg var mere oprørt, end han var, siger Charlotte Wozniacki. - Det bliver en stor historie i pressen, hver gang jeg skifter mit profilbillede. Og når jeg viser et billede af Rory og jeg sammen, skriver de, at jeg klæber til ham. At de ikke skammer sig! Vi har besluttet, at alt fra nu af forbliver mellem Rory og mig. Og at det er privat, eftersom folk konstruerer historier ud af det andet. Vi ved, at vi er sammen, og at der intet er i vejen, og det er det vigtigste, siger hun til The Times og forsikrer i samme åndedrag, at tennissen stadig er nummer ét. - Når jeg er på banen, tænker jeg kun på det og intet andet. Det er mit fokus, min passion, mit job, min karriere, og intet andet spiller nogen rolle. ;Mandag, 28. oktober 2013
Jan Fog: Jan Fog gifter sig med Thomas Ejes eks;" Ægteskabet er mest proforma for at sikre kendis-ejendomsmæglerens livsværk.  For mange år siden var Jan Fog, 64 år, og Charlotte Juul, 47 år, brandvarme kærester, men så fangede hun ham i noget udenoms-halløj, og så stoppede kærlighedsforholdet. Men ikke et ualmindeligt varmt venskab, som har varet i 30 år og nu alligevel ender med ægteskab. Men de kommer ikke til at dele bord og seng. Der er først og fremmest tale om et fornufts-ægteskab. Den barnløse Jan Fog vil gerne sikre sit livs tætteste sjæleven, men hvis han havde nøjedes med at testamentere alt, hvad han ejer og har, til Charlotte Juul, skulle hun have afleveret en stor klump af formuen i arveafgift. Det undgår de ved at blive gift. - Min private frihed giver jeg aldrig afkald på. Vores gensidige kærlighed er så stærk, at vi tør sætte ord på. Et ægteskab betyder ikke, at vi i daglige har planer om at bo sammen på den gammeldags måde. Det bliver ikke, som man ser på film. Charlotte kan du ikke presse noget ned over hovedet på. Og frem for at hun skal aflevere det hele i arveafgift, er det praktisk, at vi gifter os, siger Jan Fog til Ekstra Bladet. - Det var en nær vens frygtelige død ved en færdselsulykke i 2010, der satte det i gang. Jeg blev klar over, at jeg måtte skrive testamente, ellers ville Charlotte ingenting få, og det ville bestemt ikke være mit ønske, fortæller Jan Fog, der allerede dengang overvejede ægteskab med Charlotte Juul, der fra 1994 og nogle år frem var gift med entertaineren, Thomas Eje. Men i 2010 havde hun en kæreste, og derfor kunne det naturligvis ikke blive til noget. Men nu er hun fri. - Vi har i et år snakket om, at nu skulle vi også se at få taget os sammen. Men hvordan brylluppet skal fejres har vi ikke talt om endnu, siger han til Ekstra Bladet. Charlotte Juul har tidligere udtalt, at Jan Fog er som en far, en ven og en tidligere ægtemand for hende. - Og jeg ved, at når han bliver gammel, og hvis han en dag skulle blive svag, så bliver det mig, der passer på ham, sagde hun i TV 2-dokumentaren ""Jan Fog - hele historien"" fra 2011.    ";Mandag, 28. oktober 2013
Nikoline Werdelin: Jeg så døden i øjnene;" Nikoline Werdelin har i mange år sørget for et godt grin med sine Nina fra Rosengade-tegneserier i ugebladet SØNDAG og sine faste striber i Politiken. Og lige nu er hun aktuel med en samlet udgave af tre års Homo Metropolis. Men det er ikke bogudgivelser og tegneserier, der har fyldt hendes hverdag denne sommer. Nikoline Werdelin har i løbet af fire måneder været gennem to undersøgelsesforløb for noget, der kunne være en meget alvorlig diagnose, men som – ’hurra og taknemmelighed’, hendes egen formulering – viste sig ikke at være det. Falsk alarm med andre ord. Min måde at forberede mig på en negativ besked Men Nikoline Werdelin nåede at se døden i øjnene. Men i stedet for at gå i panik, valgte hun at følge en god venindes eksempel. En veninde, der, da hun stod i samme situation for nogle år siden, en dag kom og fortalte, at hun havde drukket kaffe med døden. - Det prøvede jeg så selv. Det var en måde at forberede mig på den ultimative konfrontation på. Forberede mig på at kunne sige, hvis den besked, lægen havde til mig, skulle vise sig at være negativ: Jamen, så klarer vi også det, forklarer Nikoline Werdelin. Jeg har spist af alle fade Og når man som Nikoline Werdelin bliver konfronteret med døden, begynder mange at se tilbage på livet og hvad man har nået. Og det gjorde Nikoline Werdelin også. - Undervejs dukkede også den tanke op: Hvad vil jeg så gerne, hvis nu det er nu? Og da slog det mig, hvor meget jeg faktisk har oplevet. Jeg har spist fra alle fadene, og dét i en grad, hvor jeg ikke med nogen som helst ret ville kunne påstå, at jeg har noget til gode, siger hun og fortsætter: – Dét skal jeg huske, lovede jeg mig selv. Men det var også meget, meget mærkeligt. Dér går man og er pludselig helt klar på at være mere i nuet, mens man samtidig går og spekulerer på, om man skal dø et år fremme, siger Nikoline Werdelin. Er det sidste sommer? Og de mange møder med døden, undersøgelser og tanker om livet har gjort denne sommer til en speciel en af slagsen. - Det gjorde selvfølgelig, at min sommer var sådan lidt fyldt med mange øjeblikke af: Er det så sidste sommer? For som jeg også sagde til døden under vores kaffesnak: Nu synes jeg endelig, at jeg har fået fat i den lange ende. Det er dejligt at være her, netop her, hvor jeg er nu i livet, i denne Lebensphase, som tyskerne siger. Endelig synes jeg, jeg har fået lidt forstand på, hvordan jeg egentlig er skruet sammen, og hvordan jeg kan være i verden. Og lige efter at have fundet denne brugsanvisning ville det da være ærgerligt at blive taget helt ud af spillet, siger hun. LÆS OGSÅ:  ""Vild med Dans""-dommer Anne Laxholm fortæller, hvordan hun har haft kræft helt tæt ind på livet. Læs det på Søndag.dk Tidligere TV-vært Eva Jørgensen fortæller, hvordan hun er kommet fra dyb sorg til endelig at være lykkelig igen. Læs mere på soendag.dk  ";Søndag, 27. oktober 2013
Gallapremiere: Tarok red ind i København; - Jeg har allerede set filmen to gange, og hver gang er jeg fantastisk imponeret af, så godt de to, der spiller min mor og far, gør det. Bjarne Henriksen og Kirsten Lehfeldt er som snydt ud af næsen på mine forældre. Jørn Laursen kom veloplagt til aftenens gallapremiere i København på filmen om hesten Tarok, som han red som kusk. Sammen med sin kone Ingelise glædede han sig til at se filmen endnu en gang. Sidste gang var i Skive, hvor både Tarok og familien Laursen kommer fra. Lige så forventningsfuld var filmens instruktør Anne Grethe Bjarup Riis, der lyste op i en elegant lang blå Lasse Spangenberg-kreation. Hun var spændt på både publikums og anmeldernes dom over filmen, men er allerede i gang med sin næste film, der skal handle om Karen Blixen og får titlen ”Tanne”.    Foto: Lars H. LaursenAnne-Grethe Bjarup Riis i sin elegante Lasse Spangenberg-kjole ;Søndag, 27. oktober 2013
Koncertarrangør Arne Worsøe er død; Den 72-årige koncertarrangør sov stille ind i sit hjem i Vedbæk, paradoksalt nok, mens hele Danmark via TV 2s show, Knæk Cancer, satte fokus på kræftsygdommen og samlede penge ind. Arne Worsøe døde nemlig også af kræft, en sygdom han i det stille har kæmpet med i en årrække og som han ellers nægtede at lade sig slå ud af. Arne Worsøe blev først ramt af kræft i øjet for år tilbage og måtte undergå flere store operationer, og selvom kræftsygdommen spredte sig, bevarede Arne Worsøe sin livsbekræftende indstilling til tilværelsen. Nok blev han slået noget ud af kurs, da han i maj 2010 blev udsat for et brutalt og modbydeligt hjemmerøveri, men han kom hurtigt tilbage til det livsværk, som han opbyggede gennem mere end 50 år, firmaet ICO Concerts, som han arbejdede i til det sidste for at få verdensstjernerne Dolly Parton og Cliff Richard til Danmark denne sommer. Arne Worsøe har gennem årene arrangeret koncerter for snart sagt alle store verdensnavne, Elton John, Harry Belafonte, Prince, George Michael, Beyonce og Julio Iglesias, og flere blev han også venner med. Arne Worsøe efterlader sig foruden tre børnebørn, også sønnerne, Jan, Peter og Kim Worsøe. Sidstnævnte arbejder allerede i ICO som direktør. ;Søndag, 27. oktober 2013
Helle Hertz fylder 70: Vil bare gerne shoppe;" Helle Hertz runder et skarpt hjørne den 29. oktober. Hun fylder 70 år, og det plejer jo at være en anledning til stor festivitas. Men ikke hos Helle. Hun har valgt ikke at lade sig fejre. Hun overvejede at invitere familien til udlandet i stedet for at holde en fest, men nu har hun besluttet sig for at bruge dagen på bare at hygge sig. - Der skal ikke ske noget stort, når jeg fylder år. Jeg holder mig til en rigtig god frokost og en shoppetur. Jeg ved at Nicolas (Bro, red.) alligevel skal arbejde, siger Helle til BILLED-BLADET. Lige nu hygger hun sig i sommerhus sammen med sin datter Laura og sit barnebarn. Indtil videre er altså hverken fest eller rejse planlagt. Stoppede på Det Kongelige Teater I sommer kunne Helle Hertz fejre 50-års jubilæum som teaterskuespiller. Hun var oprindelig fotomodel og blev opdaget af teaterdirektøren Stig Lommer, der var kæreste med hendes storesøster Lone Hertz, og hun var Lommerpige fra 1960-1964 på ABC-teatret. Som teaterkunstner debuterede hun i 1963 i ""Indiskret"" sammen med Buster Larsen, men inden da havde hun haft mindre roller i film som ""Poeten og Lillemor og Lotte"". Derefter blev det til større roller i både film og teaterstykker. Samtidig med jubilæet i sommer holdt skuespillerinden afskedsreception. Hun valgte nemlig at sige farvel til Det Kongelige Teater efter forestillingen ""Robin Hood"", som teatret opførte i Dyrehaven. Det betyder dog ikke, at hun nødvendigvis lægger skuespillet helt på hylden, har Helle tidligere udtalt. ";Søndag, 27. oktober 2013
Jan Fog: Jeg vil giftes inden jul;" Jan Fog er rimelig klar i sproget over for Se og Hør, der kan afsløre, at kendismægleren såmænd agter at gifte sig inden årets udgang. - Nu skal der ske noget. Nu må jeg gøre noget. Det bliver inden jul og ikke i kirke. Vennerne siger, at jeg skal holde en fest, men det ved jeg ikke, om jeg gider, fortæller Jan Fogh til ugebladet, men vil dog ikke afsløre hvem den kommende brud er. - Jeg vil ikke ud med hendes navn, men hun er i 40'erne og jeg har kendt hende længe. Jeg er nødt til at spørge hende om det, før jeg går ud og fortæller, hvem hun er, siger en glad Jan Fog og fortsætter: - Vi skal ikke flytte sammen. Nu er jeg så træt af at høre på, at jeg skulle være bøsse. Så det er et ""fornuftsægteskab”. Jan Fogh har ikke tidligere stået frem med hvem der er hans livs udkårne, så vi venter selvfølgelig alle spændte på at høre, hvem hun er og hvad hun siger til Fogs bryllupsplaner. ";Søndag, 27. oktober 2013
Søvndal udskrives fra Rigshospitalet i dag; Søndag kan Villy Søvndal udskrives fra Rigshospitalet og vil så småt gå i gang med arbejdet den kommende uge. Udenrigsministeren, der tirsdag blev opereret for en blodprop i hjertet, er nu kommet så meget til hægterne, at han udskrives fra Rigshospitalet. - Herefter tager han hjem og holder fri, men vil også arbejde lidt hjemmefra den næste uges tid, oplyser Udenrigsministeriet, ifølge DR. Det forlyder at udenrigsministeren i den næste uge ikke vil have udadvendte og repræsentative opgaver, men vil være med til at træffe beslutninger fra hjemmekontoret i Bjert, sydøst for Kolding. Går alt planlagt vender udenrigsminister Villy Søvndal tilbage til ministerkontoret mandag den 4. november. ;Søndag, 27. oktober 2013
Emilia van Hauen efter bungeejump: Det gav ingen mening; For jeg bliver aldrig klar. Det er gået op for mig cirka to sekunder før, og derfor må jeg bare se at få det overstået så hurtigt som muligt, inden angsten lammer mig, og fornuften rammer mit beslutningscenter. Det, jeg har gang i, er nemlig så uendeligt og aldeles meningsløst, at jeg næsten bliver helt pinlig over det. Jeg er dybt taknemmelig over mit liv, der er fyldt op med nære og gode relationer, et spændende arbejde og en masse fantastiske oplevelser, og alt det sætter jeg potentielt på spil ved at springe. Desværre går det først op for mig, da jeg står de 67 meter oppe over havoverfladen og skal kaste mig ud af den lille knirkende metalboks, der har transporteret mig derop. Jeg er taget derud med min ekstrasøn på 17, som – modsat mig – har et klart og fornuftigt formål med det: At overvinde sin højdeskræk. Han vil ind i en eliteenhed i militæret og har en skarp plan, hvor dette er første trin, så han kan blive til det, han drømmer om. Smart tænkt. Men jeg? Jeg gør det bare for at holde ham med selskab. Og da han springer først, har han faktisk ikke brug for, at jeg også gør det. Jeg skriger hele vejen ned. I total dødsangst. Mærker, hvordan hele min krop spænder op som et skjold, og min hjerne slår fra, da jeg bare bliver ved ... og ved ... og ved ... og ved ... og ved med at falde. Indtil jeg pludselig mærker, hvordan faldet bødes lidt af, og jeg nu ryger opad, hvorefter det hele gentager sig. Flere gange. Mange havde fortalt mig, at de var så meget ovenpå bagefter. Kunne klare hele verden. Følte sig super modige over at have overvundet sig selv. Og Victor var også totalt høj over at have gjort det. Men jeg? Jeg syntes – og synes stadig – at det er noget af det mest irriterende og ligegyldige, jeg nogensinde har udsat mig selv for. Mine to fødsler eller mit første foredrag, som jeg holdt for over 1.000 mennesker, det er akut angst med mening, eller bare det at turde indgå ægteskab og åbne sig helt for et andet menneske, der holdt mit hjerte i sine hænder, eller det at blive mor er angst med mening ... men at smide sig ud fra afsindig højde bare for sjov er angst uden mening og fornuft. For mig. Pointen er, at vi alle bærer rundt på en række forskellige angsttyper, og hvad du har gjort før morgenmaden, er måske noget, jeg skal tage tilløb til i otte år. Og omvendt. Det vigtige er, at vi hver især tager bevidst stilling til, hvilken type angst vi skal overvinde, så den ikke forhindrer os i at opnå noget, vi går rundt og drømmer om. Mod knyttes som regel til bungeejump-agtige handlinger, hvor jeg skal gøre noget synligt angstprovokerende og gerne banebrydende. Men når jeg kigger rundt på menneskene i mit liv, ser jeg også en særlig slags mod, som vi sjældent taler om eller anerkender, men som vi passende kunne kalde for hverdagsmod. Alle de morgener, hvor man på trods af skrigende ulyst alligevel smører madpakker til ungerne, laver kaffe til alle på arbejdet, ringer til en veninde, som har det svært, selv om man allerede har overskredet tre opgave-deadlines, rækker ud efter sin mand i sengen, på trods af at man er træt og måske ovenikøbet lidt sur på ham. Eller måske er ægte hverdagsmod, at man overhovedet tør kigge kritisk på sine egne begrænsende overbevisninger og handlingsmønstre og bevidst begynder at ændre sine vaner og lader sig være åben for andres input, selv om det både gør ondt og er svært? Og i starten ofte falder i .. Nogle gange har jeg også tænkt på, at det mod, der skal til for at lave et bungeejumpspring, for intet er at regne, sammenlignet med det mod, man skal udvise for at indgå i et kærlighedsforhold! At åbne sit hjerte og vise sig helt sårbar over for et andet menneske er langt mere angstprovokerende og afgørende end at smide sig ud fra 60 meters højde. Hverdagsmod er det, der hele tiden gør livet værd at leve, og som gør, at man ikke ender med at ”slå sig til tåls” med et liv og en personlighed, som man dybest set ikke gider. Eller ligefrem foragter. Og hverdagsmodet er det, vi skal hjælpe hinanden med at anerkende. Højlydt. Så vi kan inspirere hinanden dagligt. Vi har brug for begge slags mod for at leve et fuldt liv, som vi selv gider leve. Fordi det er i udvikling. Noget, som vi har brug for at være, for at føle os levende og vibrerende af lyst. Og vi kvinder har en historisk enestående mulighed for at gøre modet til vores egen strategi. Aldrig tidligere har vi været så frie og magtfulde til at skabe os den virkelighed og det liv, som vi ønsker skal være vores. Men vi skal have modet til at turde gå efter det. Og til at turde sætte dagsordenen – også selv om det fordrer noget af andre. Også selv om nogle vil forkaste os for det. Jeg fortryder på ingen måde, at jeg sprang, og jeg er dybt taknemmelig over, at min seje søn på 17 overhovedet havde lyst til at dele den oplevelse med mig. Det vil vi altid have sammen, og på den måde var oplevelsen det hele værd! Men fremover vil jeg være mere bevidst om, hvad det præcis er, jeg har brug for at overvinde, for at udvikle mig i den retning, jeg drømmer om. Hvad er dit ”bungeejump”? Hvad drømmer du om i dit liv, som du ikke har turdet springe ud i endnu? Og hvis det ikke er nok at gøre det for din egen skyld, kan det måske hjælpe at tænke på, at vi andre med stor sandsynlighed kan blive inspirerede af at se dig gøre det. Så hvad venter du på? FEMINAs redaktion byder her ind med, hvad de selv synes, de gør af hverdagsmodige ting For mig er hverdagsmod at turde indrømme, når der er noget, jeg (som redaktionens ældste) ikke forstår en meter af. Har f.eks. lige været på kursus og undrede mig over, hvor mange engelske/amerikanske udtryk den ellers meget inspirerende underviser kunne fyre af. Det kræver nok ekstra mod, når man er ældsten (som i øvrigt ikke er totalt IT-blind), at sige: ”Det forstår jeg bare ikke.” Fordi risikoen for at blive betragtet som ”hægtet af” er til stede.Madredaktør Susanne Gustafsson Jeg kan ikke lide at holde oplæg foran en større forsamling. Jeg ved, at jeg ikke er den eneste, der har det sådan, og jeg ved, at mange alligevel kaster sig ud i at gøre det, selv om deres hjerte hamrer, og de har det, som om de er ved at besvime. Jeg synes, det er hverdagsmod, når alle os, der har det skidt med at holde et oplæg og sige noget højt i en forsamling, alligevel gør det.Kulturredaktør Mette Rou Lund Jeg sad netop og tænkte på, hvorfor jeg synes, det er så svært at ringe til banken, lægen, skattekontoret, paskontoret, Borgerservice osv. ... er det, fordi jeg ikke kender dem, jeg skal ringe til og derfor bliver usikker? Tænk, hvis de spørger om noget, jeg ikke ved?? Så det kræver faktisk ”mod”. Derimod blinker jeg ikke en eneste gang, når jeg skal ringe til fremmede i forbindelse med mit arbejde ... det er da lidt sjovt.Kreativ chef Charlotte Grosen Jeg øver mig i at bede om hjælp. Det kræver mod for mig at vise, at der er noget, jeg ikke kan overskue. Noget, jeg ikke orker.Redaktionschef Dorthe Kandi LÆS OGSÅ:   Hvor længe varer ægte kærlighed Læs mere om: Emilia van Hauen  ;Søndag, 27. oktober 2013
Knæk Cancer: Aller giver 1,4 millioner kroner; Læserne af Allers ugeblade rundt om i hele Danmark har hver bidraget med 20 kroner til den søde Knæk Cancer-blomst, og salget er gået over al forventning. Det afslørede BILLED-BLADETs chefredaktør Annemette Krakau, da hun for kort tid siden på TV 2 fortalte, at det nøjagtige beløb, som er indsamlet blandt læserne, er på hele 1.411.682 kroner. BILLED-BLADETs læsere har en stor andel heri, for de har i fantastisk grad støttet op om indsamlingen. Derfor skal der lyde en stor tak til alle, der har købt blomsten samt til de, der udviste stor forståelse, når det var svært at finde blomsten rundt om i landet. TV 2, Kræftens Bekæmpelse samt Aller Media samarbejder om Knæk Cancer 2013, og det hele kulminerer med det kæmpe TV 2-show, der stadig er i gang og der varer lige til midnat. Sidste år blev der indsamlet godt 100 millioner kroner, og forventningerne til at slå dette fantastiske beløb er store. Allerede nu er der samlet 60 millioner kroner ind og det er kanonflot. ;Lørdag, 26. oktober 2013
Bircow om sin kræftsygdom: En stejl bakke, jeg skulle over; - Jeg har ikke klippet mit hår, siden jeg havde kræft og mistede det alt sammen. Men nu er det blevet langt igen, og det er samtidig blevet meget tykkere. Charlotte Bircow stråler, da hun ankommer til det store Knæk Cancer-show, der netop nu sendes på TV 2. Charlotte havde brystkræft i 2011, men er nu helbredt. - Jeg har aldrig kaldt det en sygdom. Jeg betragtede det som en stejl bakke, jeg skulle over, og jeg holder jævnligt foredrag om, hvordan man kommer over de bakker, vi møder i livet, fortællerCharlotte Bircow, der sidder i Call centeret og tager mod de store og små bidrag, seerne i aften telefonerer ind. - Jeg håber at samle rigtig mange penge ind, siger Charlotte mellem de mange opkald. Hovedpræmierne er hele tre biler, en krydstogtrejse samt meget mere. ;Lørdag, 26. oktober 2013
Sisse Fisker: Så hård var fødslen; Hun havde prøvet det en gang. Og studieværten Sisse Fisker vidste udmærket godt, hvor ondt det gør at føde. Men hendes fødsel nummer to af sønnen Isak tog alligevel prisen som den sværeste. Hendes overraskelse var stor, da jordemoderen efterfølgende overrasket udbrød, at han var det, man kalder stjernekigger og altså blev født med ansigtet op ad. - Jeg troede, at det var mig, der var en kylling, men det var en smule mere besværligt at føde en gut, der kigger opad, end en, der kigger ned, siger 37-årige Sisse Fisker i et interview med Alt for damerne. Stolt over familien Efterfølgende har Aftenshowet-værten døjet så meget med ryggen, at hun ikke tror, at hun nogensinde kommer til at løbe maraton igen. Men intet overskygger den lykke hun har fundet med sin familie, og det er det, hun giver som svar på, hvad hun er mest stolt af i livet. - At jeg har fundet verdens bedste mand og fået to dejlige børn med ham. Det gør mig lykkelig at være sammen med dem, og når de to små kysser hinanden godnat og siger ’Min Isak og Min Mamu (Samuel)’, så bliver jeg stolt og glad, siger Sisse Fisker til Alt for damerne. Studieværten er gift med arkitekten Sune Mogensen, og parret bor i Vanløse i København med deres to børn. LÆS OGSÅ:  Få studieværten Anja Steensigs stiltips på IN.dk Victoria Beckham har dårlig samvittighed over for sine børn. Læs mere på IN.dk  ;Lørdag, 26. oktober 2013
Flotte billeder: Se parrene danse i Vild med dans; Med fokus på Knæk Cancer-kampagnen, var fredagens danseshow et noget andet setup end de tidligere aftener. Foruden Knæk Cancer-kampagnen var aftenen også ganske særlig for danserne – alle par var nemlig fredet og ingen skulle i den frygtede ”dødsbanan”. Parrene gik en efter en glade og veloplagte på dansegulvet i de tre danse quickstep, slowfox og rumba. Her er en oversigt over hvem der dansede hvad og hvilken placering de fik, efter dommerkarakterer og seernes sms-stemmer blev lagt sammen. Quickstep:  Mette Blomsterberg og Michael Olesen (3) Mads Laudrup og Claudia Rex (1)  Slowfox:  Uffe Holm og Karina Frimodt (5) Mathilde Norholt og Thomas Evers Poulsen (6)  Rumba:  Allan Simonsen og Sofie Kruuse(4)  Jive:  Mie Skov og Mads Vad (2)  ;Lørdag, 26. oktober 2013
Peter Aalbæk: Derfor beundrer jeg min kone; Stormvejr til trods så er den 57-årige Zentropa-direktør Peter Aalbæk Jensen lykkelig gift. Han ved, at han ikke er let at leve sammen med, så er han fuld af beundring for sin kone. - Privat er jeg målløs af beundring over min elskede kone Lise Palm, som har holdt mig spradebasse ud igennem 32 år, siger han i et interview med Eurowoman. Føler sig utilstrækkelig Film-direktøren har da også brug for god støtte, for han er ikke lavet helt så meget af stål, som han til tider giver udtryk for. Om natten drømmer han ofte om at komme til kort. - Jeg drømmer altid, at jeg føler mig utilstrækkelig på den ene eller anden måde. Sådan noget med ikke at kunne redde et barn ud af en brændende bygning, siger han til magasinet. Vendte nederlaget Peter Aalbæk Jensen var da også tæt på fiasko med filmselskabet Zentropa, da et par store filmtitler pludselig vendte nederlaget. Han beskriver det som højdepunktet i sin karriere. - At vi kunne vende Zentropas lykke, der var tæt på konkurs, da En kongelig affære og Den skaldede kom ud og fik så stor succes. Vi troede, at alt var færdigt indtil da, siger direktøren til Eurowoman. Det næste filmprojekt fra Peter Aalbæk Jensens filmselskab bliver Jussi Adler Olsens Fasandræberne med Nikolaj Lie Kaas i hovedrollen. LÆS OGSÅ:  Læs interviewet med den svenske skuespiller Tuva Novotny fra filmen Simon & Malou på IN.dk Læs portrættet af filmstjernen Brigitte Bardot på IN.dk  ;Lørdag, 26. oktober 2013
Festlig Vild med dans-aften knækker cancer;" I anledning af TV 2s ”Knæk Cancer”-ugen havde aftenens ”Vild med dans”-program foruden dansen fokus på indsamlingen til Kræftens Bekæmpelse. I et call-center sad gamle ”Vild med dans”-kendinge som Vickie Berlin, Casper Elgaard, Anna David, Joakim Ingversen og Patrick Nielsen. Programmets tidligere vært Andrea Elisabeth Rudolph styrede begivenhederne og kunne stolt fortælle beløbet, som var samlet ind i løbet af aftenen, nemlig 35,6 millioner kroner.  Dermed var sidste års sum på 22 millioner kroner slået.  SE BILLEDERNE FRA AFTENENS SHOW HER!  I aftenens udgave af ”Vild med dans” kunne de seks par, der er tilbage i konkurrencen folde sig ud på dansegulvet uden at frygte den såkaldte ”dødsbanan”. Grundet den pludselige exit fra Claes Bang for et stykke tid siden udgik nemlig ingen par i det syvende program, hvor Søs Fenger og Mads Langer optrådte live. De fire dommere stod hver for et show, som seerne kunne stemme på – og her vandt Jens Werner. Han havde fået den canadisk-fødte artist Valérie Inertie, som medvirkede med nummeret ""Flying Away"" fra H. C. Andersen- forestillingen i Tivoli, på gulvet. Aftenens karakterer fra dommerne og seernes sms-stemmer tager de resterende par i ”Vild med dans” nu med sig til næste uges show. For første gang i ""Vild med dans-historien kunne seerne her til aften se, hvordan parrenes placering er, når dommerkarakterer og seernes sms-stemmer blev lagt sammen. Og billedet ser sådan ud: 1. Mads Laudrup og Claudia Rex 2. Mie Skov og Mads Vad 3. Mette Blomsterberg og Michael Olesen 4. Allan Simonsen og Sofie Kruuse 5. Uffe Holm og Karina Frimodt 6. Mathilde Norholt og Thomas Evers Poulsen ";Lørdag, 26. oktober 2013
Christiane Schaumburg-Müller: Jeg er et hjemmemenneske; Christiane Schaumburg-Müller O’Connor har netop udgivet sin egen beautybog, sidste år lancerede hun en nattøjs- og undertøjskollektion, og TV-værten har flere projekter på vej. Til magasinet Naturli, fortæller Christiane, at hun altid er i gang med at udvikle nye ideer. - Jeg er en arbejdshest, og jeg har svært ved de perioder, hvor jeg ikke laver noget. Så jeg må have noget at give mig til mellem de forskellige jobs, jeg har, forklarer Christiane, som nyder at kaste sig over arbejdet i privaten på Vesterbro. - Jeg er et hjemmemenneske, så hvis jeg f.eks. kommer hjem ved 17-tiden, så går jeg ikke ud igen og får en kop kaffe. Det kan jeg slet ikke overskue. Jeg tager nattøj på, sidder ved computeren og udvikler på mine ideer, ser en TV-serie, læser i en bog.. Jeg er altid i gang med en bog og en serie, og jeg kan godt lide at kunne disponere over min fritid på den måde. Selv på ferie kan jeg godt lide at tage ideer med og arbejde lidt med dem. Jeg er totalt en idémager, så jeg ville passe perfekt ind på et reklamebureau, hvor jeg bare kunne sidde og spytte ideer ud, som andre kunne realisere, siger Christiane Schaumburg-Müller O’Connor til magasinet. ;Fredag, 25. oktober 2013
Bundesen klar til comeback med Shu-bi-dua-musical; Så er der godt nyt for fans af ”Shubberne”, der i disse dage kan fejre 40-års jubilæum. To et halvt år efter Michael Bundesen blev ramt af en blodprop i hjernen, er Shu-bi-duas 64-årige frontfigur snart klar til comeback. Det fortæller Bundesens gode ven Michael Hardinger til BT. - Hvis min drøm går i opfyldelse, betyder det én stor unplugged koncert til foråret. Og så glæder jeg mig specielt til et stort musical-projekt, som Bonden og jeg har talt om i årevis. Nu har vi indgået aftale med pladeselskabet. Og den slags tager vel et års tid at skrive, siger Hardinger. - Vi har skrevet 240 sange, så der må være rigeligt at tage af, pointerer han. Hardinger mødte for nylig Bundesen her i Danmark, og for første gang længe talte de to venner også om fremtiden. - Vi har altid været enige om, at det skulle fejres, når vi i år fyldte 40 år som gruppe. Vi havde talt om en kæmpekoncert, hvor vi ville invitere alle de folk, der har spillet sammen med os igennem alle årene. Men så blev Michael jo syg. I lang tid har han ikke være så udadvendt. Han har haft travlt med sin genoptræning. Men nu tror jeg, at han er klar til at melde ud. Og selv om det selvfølgelig endnu ikke er helt sikkert, så kunne en forårskoncert været helt fantastisk. Bundesen kommer selvfølgelig ikke til at hoppe op og ned som en trampolinspringer. Men stemmen er god, understreger Michael Hardinger. ;Fredag, 25. oktober 2013
Kagekamp i Vild med dans;" Mette Blomsterberg kan bare det der med kager og har jævnligt lækkerier til sine ""Vild med dans""-venner, når der trænes hos produktionsselskabet. I Hadsten er der en bager, der sælger ""Støt Allan"" kager i dannebrogsfarver. Og NU kaster Mathilde Norholt og Thomas Evers Poulsen sig også frygtløst ind i kagekampen. - Det kan godt være man kan få Allan kager i det jyske og @metteblomsterbergvmd lækkeriers i København. Men hvor er vi glade og stolte af, at man nu også kan få og #mathildenorholt & #thomaseverspoulsen i storkøbenhavn, fortæller parret på deres fælles Facebook-side, hvor de har lagt et billede ud af støtte-bagværket, der grangiveligt ligner to stk. gåsebryst.    Foto: PrivatSå er der kage til Mathilde og Thomas. ";Fredag, 25. oktober 2013
Linie 3 tager en tour til;" I aften, fredag 25. oktober, indleder Linie 3 en lille efterårsturné på i alt 12 forestillinger rundt i landet. Turnéen følger op på det bragende comeback trioen indledte 12.april 2012 i Glassalen i Tivoli. Siden blev det til 150.000 solgte billetter, og når den nye turné er gennemført, er det blevet til 110 shows med ""Linie 3 Live"". Efterårsturnéen indledes i aften i Rønne, og på billedet er de tre ""linjer"" i venteposition i lufthavnen inden afgangen til Bornholm. Foreviget af Thomas Ejes skønne hustru Katherine. Efter forestillingen på Bornholm i aften, går turen ellers igen rundt i landet - i følgende rækkefølge: 25. oktober: Rønne, 29. oktober: Ringsted, 30. oktober: Aalborg, 31. oktober: Svendborg, 1. november: Herning, 2. november: Aabenraa, 6. november Esbjerg, 7. november: Randers, 8. november: Vejle, 9. november: Aarhus, 15. november: Vejle og 16. november: Horsens. Og Jan Glæsels uforenelige og uundværlige orkester er naturligvis med hele vejen rundt. ";Fredag, 25. oktober 2013
Ny international pris til Forbrydelsen;" Sidste afsnit af DR's populære krimiserie ""Forbrydelsen"" er for længst rullet over skærmen herhjemme, men Sofie Gråbøl & co. høster stadig international hæder for deres præstation. Torsdag aften udstyrede de britiske krimiforfattere for anden gang på tre år ""Forbrydelsen"" med en såkaldt ""International TV Dagger"" – en international TV-dolk - og titlen som ""Bedste internationale dramaserie"". Det skete, da krimiforfatternes sammenslutning og TV-stationen ITV3 uddelte The Specsavers Crime Thriller Awards i London. Prisuddelingen bliver holdt en gang om året, og ved prisfesten fejrer man det bedste inden for krimier – både på bogfronten, på TV og på film. Hovedforfatter på ""Forbrydelsen"", Søren Sveistrup, er stolt af anerkendelsen. - Kollegernes dom er jo tit noget, man frygter, og det er selvfølgelig en stor ære at modtage prisen i konkurrence med serier som ""Homeland"" og ""Boardwalk Empire"". Men hele holdet bag ""Forbrydelsen III"" har i den grad fortjent den. Alle knoklede i døgndrift, siger han. ";Fredag, 25. oktober 2013
Orlando Bloom skal skilles; Et af de højst profilerede par i Hollywood går nu hvert til sit. Den 30-årige Victoria’s Secret Model Miranda Kerr og skuespilleren Orlando Bloom skal skilles ifølge en officiel udtalelse. I en forenet udtalelse offentliggør Orlando Bloom og Miranda Kerr, at de i al fordragelighed har besluttet sig at lade sig separere igennem de seneste måneder, fremgår det af en pressemeddelelse ifølge E! News. Skilsmissen sker dog i al venskabelighed. Efter seks år sammen har de besluttet at formalisere deres separation. Til trods for, at dette er slutningen på deres ægteskab, så elsker, støtter og respekterer de hinanden som forældre til deres søn og som en familie, fremgår det af den officielle meddelelse. Stor respekt Miranda Kerr var med ved premieren på Orlando Blooms teaterstykke Romeo & Julie tilbage i august ligesom hun i september-udgaven af Cosmopolitan roser sin mands skuespilpræstationer. - Flyn siger, at mor og far spiller, fordi far er skuespiller… så det giver mening. Da jeg så Orlando på Broadway i Romeo & Julie, blev jeg blæst bagover. At nogen kan være i stand til at lære alt det og bevare energien til at gøre det hver dag seks dage om ugen – jeg har så stor respekt for ham, sagde hun til magasinet. Parret fandt sammen tilbage i 2007 og blev gift tre år senere. Deres søn Flynn kom til verden i 2011. LÆS OGSÅ:  Se det private foto af Miranda Kerr og hendes søn på ELLE.dk Miranda Kerr var hurtig bikiniklar efter fødslen af sin søn Flynn. Se billedet på ELLE.dk  ;Fredag, 25. oktober 2013
Downton Abbey-forfatter tvunget til at hyre bodyguard; Skaberen af hitserien ”Downton Abbey”, Julian Fellowes, har betalt dyrt for at skrive én af de absolutte hovedfigurer Matthew Crawley ud af serien – på trods af at det faktisk var skuespilleren selv, der ønskede at gå. Som bekendt omkom Matthew alias Dan Stevens i en bilulykke i sidste afsnit af tredje sæson, og efterfølgende blev seriens forfatter bestormet af vrede – især amerikanske - fans af serien. Presset blev så stort, at Julian Fellowes følte sig tvunget til at hyre en livvagt. - Jeg var bange for at gå ud uden en bodyguard, fortæller Fellowes til US TV. De dedikerede fans lod i virkeligheden deres harme gå ud over den forkerte person, for dødsfaldet var en konsekvens af, at Dan Stevens ikke længere ville være med i serien. - Folk forstår ikke, at vi ikke har kontrol over, hvorvidt en skuespiller ønsker at forlade en serie. Jeg elsker Dan. Jeg ønsker kun alt godt for ham. Men han følte, at han havde ydet, hvad han kunne gennem tre år og ønskede at komme videre, siger Julian Fellowes. Netop nu vises fjerde sæson af ”Downton Abbey” på britisk TV. Den ruller over skærmen herhjemme til foråret. ;Fredag, 25. oktober 2013
Brian Holm overvejede selvmord da han var syg af kræft; For ni år siden var Brian Holm, 51, så slemt ramt af tarmkræft, at han gjorde sig overvejelser om, hvordan han skulle tage sit eget liv. Det fortalte den tidligere cykelrytter torsdag aften i programmet ”Ankerdal” på TV 2 News som en del af det storstilede Knæk Cancer-uge på TV 2. Brian forklarede, at han havde besluttet at begå selvmord, hvis lægerne havde vurderet, at hans tarmkræft var dødelig. - Det var jeg sådan set aldrig i tvivl om. Hvis dødsdommen kom, og de vendte tommelfingeren ned og sagde hospice, så havde jeg skudt mig en kugle for panden. For på det tidspunkt skulle jeg ikke ligge som en grøntsag på 47 kilo, sagde Brian Holm. Lykkeligvis besejrede den nuværende sportsdirektør kræften og er i dag erklæret rask.  ;Fredag, 25. oktober 2013
Masterchef-vinderen Timm Vladimir er fan af Jamie Oliver;" Den dobbelte ""Masterchef""-vinder Timm Vladimir går Claus Meyer i bedene med TV-programmer, madskole og en ny kogebog - men Timm vil hellere sammenligne sig med en anden mad-mester: Britiske Jamie Oliver. Det fortæller han til MetroXpress. - Han er nede på jorden og mere en drengerøv og en gadedreng - det er mere mig, siger Timm Vladimir, inden han skynder sig at understrege, at forskellen mellem ham og Jamie er en kokkeuddannelse. - Jeg kan da godt forstå, hvis der er nogen, der studser over, at jeg nu står her med min kogebog, hvis de er vant til at se mig i TV. Jeg ville måske også selv stole mere på en kok, der havde arbejdet på otte Michelin-restauranter. Men min indfaldsvinkel er netop, at jeg ikke er kok. Jeg er bare en, der altid har lavet mad, og når folk ser, at jeg kan, tror de måske også på, at de selv kan, siger Timm til avisen. ";Torsdag, 24. oktober 2013
Alexandre Willaume: Sådan er det at kysse Rita; Det går heftigt for sig i den populære TV 2-serie ”Rita”, og i gårsdagens afsnit var det skuespilleren Alexandre Willaume i rollen som Jonas, der kyssede lidenskabeligt på Rita spillet af Mille Dinesen. Efterfølgende blev Alexandre på tv2.dk spurgt om, hvorvidt han synes, det er grænseoverskridende at kysse og lave nøgenscener på film. - Jeg ser det fuldstændig som en replik at kysse eller ligge nøgen. Det er noget, der er fordrende for historien, og så bliver det ikke akavet. Min kone har vænnet sig til det – men hun forstår også min indstilling til det. Jeg har virkelig prøvet at understrege, hvor lidt seksuelt det er, når det er en rolle, man spiller, fortæller Alexandre. - Det er det samme, som hvis man spiller en seriemorder for eksempel. Jeg forstår godt dilemmaet for andre – set udefra – men det er ikke et dilemma indefra, siger Alexandre Willaume, som privat er gift og har to drenge. ;Torsdag, 24. oktober 2013
Ida Corr: Jeg var bange for at få børn; 36-årige Ida Corr har en søn med fodboldkæresten Jens Waltorp Sørensen, 29, og de nyder familielivet. Men sangerinden, som selv er skilsmissebarn, skulle tage kraftigt tilløb til det at få børn. Det fortæller hun i et interview med Alt for damerne. - Jeg var bange og følte det næsten klaustrofobisk. Derfor havde Jens og jeg mange snakke, hvor han måtte forklare mig, hvorfor han ikke var bange. Han er vokset op i en kernefamilie med mor, far og to søstre og syntes overhovedet ikke, at det er skræmmende. Man får også børn tidligt i fodboldmiljøet og dyrker parforholdet, siger Ida, som gradvist blev omkodet i hovedet af Jens. - I takt med, at jeg lærte ham bedre at kende, gav det bare mening at få børn med ham. Men jeg måtte lige ud og gå nogle lange ture med veninderne og råbe højt, efter vi tog beslutningen, siger Ida. I dag er hun og Jens forældre til Cassius på knap to år, og det føles som det mest naturlige i verden for Ida at være mor. - Nu kan Cassius sidde på mig som en igle, og jeg kysser ham bare. Jeg var overrasket over, at jeg havde det i mig, siger hun. ;Torsdag, 24. oktober 2013
Cykelrytter Ole Ritter var død i tre minutter ; Cykellegenden Ole Ritter har været helt ude på kanten af livet. I sin kommende bog ”Ritter” fortæller den succesfulde sportsmand, at han i 1979 blev erklæret død, da hans hjerte satte ud, mens han blev behandlet for fremskreden testikelkræft. Ole Ritter var død mellem to og tre minutter, mens hans kone så på. - Imens passerede mit liv revy. Jeg oplevede alt. Min mors død, min kone, eks’er, mine søskende, cykelløbene. Timerekorden i Mexico. Endda glemte følelser fra min barndom og ungdom. Det hele drønede rundt i én pærevælling. Gennem en kæmpe tunnel, fortæller Ole Ritter til BT. - Jeg var ikke bange på noget tidspunkt. Det var egentlig meget rart at være dér. Meget spændende. Og selv om lægerne bagefter har fortalt, at jeg var helt væk, så registrerer jeg alt, hvad der foregår og kan gengive det bagefter, siger Ole, som hører én af lægerne sige: - Desværre, fru Ritter. Der er ikke mere at gøre. Meldingen fik Ole Ritter til at mobilisere alle sine kræfter, og ved tredje elektriske stød lykkedes det lægerne at få hans hjerte i gang. - Så hørte jeg, at de råbte. Han kommer! Han er tilbage. Der er puls! Mirakuløst kæmpede Ritter sig tilbage til livet - og et år senere viste undersøgelserne, at canceren var forsvundet fra hans krop. ;Torsdag, 24. oktober 2013
Liza Marklund: Troede jeg havde en blodprop; Liza Marklund har aldrig været et forfængeligt menneske, så motion var ikke tidligere noget, hun brugte meget tid på. Men det forandrede sig efter en barsk oplevelse, hvor lægerne troede, hun havde fået en blodprop i benet - Jeg skrev den ene arm i stykker. Den faldt simpelt hen sammen. Så faldt den anden arm sammen. Og så fik jeg så ondt i det ene ben, at de på sygehuset troede, jeg havde fået en blodprop. Så dér blev jeg undersøgt af en læge, som var omkring 12 år – de er jo så unge nu. Han kommer fluks ind og kigger på mig, for blodprop, det er lidt alvorligt, ikke? Så han undersøger mig og siger så med enorm ærgrelse i stemmen: ’Men du er jo bare UTRÆNET! Dér begyndte jeg at træne, siger Liza Marklund. Et slidsomt job Det er bl.a. arbejdet som forfatter, der slider på hendes krop, så hun er nødt til at holde træningen ved lige, og det sker med hjælp fra en personlig træner. - Jeg SKAL træne. Jeg får ondt i arme og ben, når jeg sidder og skriver, og har dårligt tid til at hente kaffe, mens jeg gør det, så jeg har trænet regelmæssigt i mange år, og jeg har haft samme træner i alle årene, det er min luksus. Aldrig rigtigt smuk Det er bestemt ikke ønsket om evig ungdom, der driver den slanke forfatter ind i træningslokalet. I det hele taget siger udseendet hende ikke ret meget, og hun mener heller ikke, at hun var meget smuk som ung, og derfor gør aldringen hende ikke noget. - Jeg er ikke selv så interesseret i udseende og har aldrig interesseret mig for mode, og jeg bekymrer mig heller ikke særlig meget om min alder. Men jeg tror, det kan være besværligt at blive ældre for kvinder, som har været meget smukke som unge og fået meget bekræftelse for deres skønhed. Har man aldrig haft skønheden, gør det ikke så meget, ungdommen forsvinder, for det gør den jo for alle, siger Liza Marklund.  LÆS OGSÅ:  Liza Marklund: Jeg er ret uinteresseret i lykke Sonja Richter: Jeg kan godt lide at være grim  ;Torsdag, 24. oktober 2013
Basim bliver musicalstjerne; ”X Factor” kan føre til meget. Og for den nu 21-årige Basim venter der nu endnu en udfordring – nemlig som musicalstjerne i ”Grease”, som i starten af det nye år løber over scenen i Tivolis Koncertsal. Basim er det sidste navn på listen over medvirkende og han gør følgeskab med navne som Silas Holst, Anna David og Julie Steincke. - At skulle spille Sonny i ”Grease” bliver nok den største og sjoveste udfordring, jeg endnu har sagt ”ja” til. Det er jo en klassiker, og når man som sanger skal synge alle de store hits fra ”Grease”, er det en drøm, der går i opfyldelse. Jeg glæder mig til at være en del af et top-professionelt hold, fortæller Basim og tilføjer: - Jeg er sikker på, hver aften bliver en fest både for os på scenen og for publikum, fortæller Basim, som i 2008 medvirkede i ”X Factor” og tog seerne med storm. Siden har han plejet sin egen musikkarriere. Udover at gøre klar til sin debut på de skrå brædder, kører Basim også hårdt på med musikken. Han har underskrevet en international aftale med det verdensomspændende musikforlag Warner Chapell med henblik på at skrive musik til andre artister i hele verden. Musikaktiviteterne har ført ham til lande som USA, Korea, Japan, Sverige og England, og han er netop vendt hjem fra en længere tur til Asien. ;Torsdag, 24. oktober 2013
Silas Holst: Her er min Top 3 i Vild med dans; Silas Holst, der plejer at være fast på ”Vild med dans”-holdet er i år forhindret i at deltage, da han spiller hovedrollen i ”Crazy for You”. Men på tv2.dk er han fast ”Vild med dans”-ekspert. Efter showet i fredags afslører han, at storfavoritten, Allan Simonsen, nu er begyndt at irriterer ham. - Han får for meget taletid. Alt handler om Allan, og det betyder, at de andre par ikke får særlig meget opmærksomhed, lyder det fra Silas Holst, der tilføjer: - Og så synes jeg også, det er irriterende, at han ikke engang kan starte en samba med den rigtige fod. Silas Holst pointerer, at han ikke har noget personligt imod Allan Simonsen. Han kunne bare godt tænke sig, at der snart sker lidt mere i showet. På samba-aftenen i fredags synes han, at Mie Skov og Mads Vad skilte sig ud. - Men ellers var det sådan jævnt pænt. Jeg ved fra mig selv, at det er præcis her i showet, at det står lidt stille. Men i næste show kunne jeg godt tænke mig, at to af parrene stikker af. Silas fortæller på tv2.dk, at hans bud på Top 3 på nuværende tidspunkt ser sådan her ud: Mie Skov og Mads VadUffe Holm og Karina FrimodtMette Blomsterberg og Michael Olesen. - Jeg synes faktisk, at Uffe og Karina leverede aftenens næstbedste samba, og jeg er ret pjattet med det par! ;Torsdag, 24. oktober 2013
Blomsterberg og Olesen er blevet én stor familie;" Udover en fantastisk danserejse har Mette Blomsterberg også nærmest fået udvidet sin familie med to - nemlig dansepartneren Michael Olesen og hans kæreste Joan Divine. Efter torsdagens hårde quickstep-træning to den nye storfamilie på seks en tur til Espergærde. - Vi sidder og råhygger på Divino i Espergærde med go' mad, hinanden & et glas dejlig vino. - Vi har haft vores sidste træning, og i morgen gælder det den hurtige quickstep. - Vi glæder os som små børn, fortæller Mette og Michael på deres ""Vild med dans"" Facebook. Og parret tilføjer: - Sammen skal vi få 'knækket Canceren', så vær' med os i morgen. Dét skylder vi alle dem, dette seriøse emne vedrører. Knus & kærlighed til livet. ";Torsdag, 24. oktober 2013
Renée Toft kæmpede for eks-manden; Den danske supermodel Renée Toft Simonsen forsøgte, mens hun var gift med Kristian Sandvad, i flere år at få sin eks-mand på ret køl og droppe alkohol, kokain og ikke mindst de mange fester, skriver Ekstra Bladet. Renée forklarede for flere år siden til Søndagsavisen.dk, at hun ”var faldet for endnu en mand med langt hår og vildt blod… også selv om alt det der var hans liv ”clashede ” med mine værdier”. Dermed mente Renée Toft Simonsen selvfølgelig, at hun før Kristian Sandvad i et par år havde dannet par med musikeren og jetsetteren John Taylor fra det før i tiden meget populære Duran Duran. Kort før Renée Toft Simonsens og Kristian Sandvads skilsmisse i 1997, havde Kristian Sandvad forladt familiefirmaet Dronninglund Fiskekonserves, hvor han havde været direktør, indtil firmaet blev solgt. Renée Toft Simonsen og Kristian Sandvad fik to børn sammen, nu 19-årige Ulrikke og 17-årige Jens Kristian, der begge er modeller, som deres mor. Kort efter skilsmissen fra Kristian Sandvad mødte Renée Toft Simonsen sangeren Thomas Helmig, med hvem hun fik sønnen Hugo. I retten i går kom det frem, at Kristian Sandvad, der i dag er 51 år og arbejdsløs, har et alkoholproblem og for et par år siden havde en hjerneblødning. Kristian Sandvad blev kendt skyldig i at have truet sin underbos søn på 14 år med en kniv. Kristian Sandvad forklarede i retten, at han pludselig fik en vrangforestilling om, at drengen havde hacket hans virusramte computer. Kristian Sandvad understregede på det kraftigste i retten, at det aldrig havde været hans hensigt, at krumme et hår på hovedet af drengen, selv om han havde opført sig forvirret og galt. Og så lovede han at fraflytte lejligheden i byggeforeningshuset på Østerbro, så hurtigt som muligt, af hensyn til drengen og hans mor. ;Onsdag, 23. oktober 2013
Paris Hilton lyste op i pink på luksus-skisted;Når man som hotelarvingen Paris Hilton lever af opmærksomhed, skal der naturligvis noget gange særligt til, når man kaster sig ud på pisterne på det populære skisted i Aspen Colorado.Skistedet er tilflugtssted for alverdens rige, og den opmærksomhedsivrige Paris Hilton ville ikke risikere, at hende tilstedeværelse skulle blive overset.For at sikre sig maksimal opmærksomhed iklædte hotelarvingen sig en pink skijakke og et par hvide skibukser med matchende pink mønstre ned langs benene - jo Paris fik den opmærksomhed som hun sigtede efter.;Onsdag, 23. oktober 2013
Cate Blanchett bjergtager med overdådig kjole;"London dannede onsdag aften rammen om premieren på den nye film ""Hobbitten"", og forventningerne, ikke bare til filmen, men også til de verdenskendte skuespillere, var høje.Og skuespilleren Cate Blanchett skuffede bestemt ikke de mange fremmødte ved premeieren, da hun trådte frem på den ""grønne løber"" iklædt en råhvid, gulvlang Givenchy-kjole, der elegant fremhævede skuespillerens flotte skikkelse.Kjolens tykke stof så ud til at give Blanchett en vis form for beskyttelse og varme mod den britiske vinterkulde, men den illusion holdt kun indtil verdensstjernen vendte sig om og afslørede en hel bar ryg. Endvidere løb en slids ned langs halvdelen af det ene ben.Om 43-årige Cate Blanchett frøs, melder de britiske medier ikke noget om, men måske var de mange jublende tilråb og varmen fra rampelyset nok til at holde verdensstjernen varm.";Onsdag, 23. oktober 2013
Paris Hilton lyste op i pink på luksus-skisted;Når man som hotelarvingen Paris Hilton lever af opmærksomhed, skal der naturligvis noget gange særligt til, når man kaster sig ud på pisterne på det populære skisted i Aspen Colorado.Skistedet er tilflugtssted for alverdens rige, og den opmærksomhedsivrige Paris Hilton ville ikke risikere, at hende tilstedeværelse skulle blive overset.For at sikre sig maksimal opmærksomhed iklædte hotelarvingen sig en pink skijakke og et par hvide skibukser med matchende pink mønstre ned langs benene - jo Paris fik den opmærksomhed som hun sigtede efter.;Onsdag, 23. oktober 2013
Cate Blanchett bjergtager med overdådig kjole;"London dannede onsdag aften rammen om premieren på den nye film ""Hobbitten"", og forventningerne, ikke bare til filmen, men også til de verdenskendte skuespillere, var høje.Og skuespilleren Cate Blanchett skuffede bestemt ikke de mange fremmødte ved premeieren, da hun trådte frem på den ""grønne løber"" iklædt en råhvid, gulvlang Givenchy-kjole, der elegant fremhævede skuespillerens flotte skikkelse.Kjolens tykke stof så ud til at give Blanchett en vis form for beskyttelse og varme mod den britiske vinterkulde, men den illusion holdt kun indtil verdensstjernen vendte sig om og afslørede en hel bar ryg. Endvidere løb en slids ned langs halvdelen af det ene ben.Om 43-årige Cate Blanchett frøs, melder de britiske medier ikke noget om, men måske var de mange jublende tilråb og varmen fra rampelyset nok til at holde verdensstjernen varm.";Onsdag, 23. oktober 2013
Mira Wanting tabte kampen mod kræften;" Den 11. december fik offentligheden via en pressemeddelelse at vide, at Mira Wanting var alvorligt syg af kræft. Det viste sig, at den 34-årige skuespiller var ramt af livmoderhalskræft og havde været syg i et år. Fredag eftermiddag skrev flere medier, at Mira Wanting tabte kampen mod kræftsygdommen og døde denne jul - og ifølge BT skulle det være sket den 22. december. Den sidste tid tilbragte skuespilleren på et hospice. Ifølge Ekstra Bladet blev skuespilleren fredag den 28. december bisat fra Søndre Kapel ved Grundtvigs Kirke på Bispebjerg i København. Dødsfaldet bekræftes i en pressemeddelelse fra Mira Wantings PR-agent: ""Det er med stor sorg, at vi på vegne af skuespillerinde Mira Wantings familie, skal meddele, at Mira Wanting er sovet stille ind efter et 1 årigt forløb med cancer.Mira Wanting vil blive husket som et lysende, kærligt, lattermild, og varmt menneske, en utrolig fighter til det sidste hvor hun troede på helbredelse, en beundringsværdig styrke, og med et stort mod på livet. Hun efterlader sig 2 børn og familie. Bisættelsen er blevet afholdt i dybeste stilhed og under private forhold, efter Miras og Miras nære families ønske. Mira Wanting og hendes familie ønsker at takke det personale, som har været omkring Mira, siden sygdommens begyndelse, og som har ydet en fantastisk pleje og udvist stor omsorg, professionalisme og empati for Mira, såvel som for hendes familie. Skulle kollegaer, venner og bekendte ønske at udvise en sidste hilsen til Mira, opfordres der til donering til Kræftens Bekæmpelse, hedder det i meddelelsen. Mira Wanting blev kendt fra TV-serien ""Hvide Løgne"", der blev sendt på TV3 fra 1998-2001, hvor hun havde rollen som Anette Madsen. Senere var hun også med i den succesfulde ""Kærlighed ved første hik""-filmserie, der startede i 1999, og hvor hun spillede Anjas veninde Gitte. Samtidig fandt Mira Wanting sammen med skuespillerkollegaen Robert Hansen, som hun var sammen med i sammenlagt syv år, men parret gik fra hinanden i 2008. Mira Wanting efterlader sig døtrene Alberte på 13 år og Filippa på to et halvt år. ";Onsdag, 23. oktober 2013
Søvndals storebror: Blodproppen bør være en lærestreg for Villy; - Det skal gerne være en lærestreg, for det er jo et signal fra kroppen. Det er et varsel, man skal lytte til. Sådan siger Frits Søvndal, storebror til Villy Søvndal, til Ekstra Bladet, dagen efter, at Villy blev akut opereret for en blodprop i hjertet. Han mener, at Villy skal tage blodproppen alvorligt – måske ligefrem så alvorligt, at han skal trække sig som minister. - Det kom som en overraskelse. Men vi har da af og til talt om, at det er et frygteligt presset liv at leve. Som politiker og minister er man presset, og derfor har vi talt om, at det kan gå ud over helbredet, siger Frits til avisen.   - Jeg håber, at han vil geare ned nu. Der er jo ingen, der giver garantier for, hvor mange advarsler, vi får. Villy Søvndal har fire søskende – to søstre og to brødre, og Villys bror Eigil er også for år tilbage opereret for en blodprop i hjertet. ;Onsdag, 23. oktober 2013
Knæk cancer: Byd på Rasmus Seebach og andre kendte; Foredrag med Don Ø og Annemette Rasmussen, en lyserød cardigan fra Per Larsen, en skønhedstur hos Gun-Britt eller Dennis Knudsen, signerede boksehandsker fra Mikkel Kessler og koncerter og instrumenter fra navne som Metallica, Tim Christensen og Rasmus Seebach. Listen er lang over kendte, der gerne vil donere noget særligt til dette års store Knæk Cancer indsamling… Rasmus Seebach fortæller her, hvorfor han deltager i Knæk cancer-kampagnen. - Jeg er rigtig taknemmelig for, at der er så mange, som støtter mig og lytter til min musik, at jeg virkelig har lyst til at dele en god oplevelse. Derfor håber jeg at I vil hjælpe med til at knække cancer. - Byd et højt beløb, så mig og mit band kan komme og spille en fed koncert for jer – og vi kan støtte en vigtig sag sammen. På Lauritz.com finder du hele listen med kendte og kan se hvad de byder ind med i den gode sags tjeneste – klik her!     -     - ;Onsdag, 23. oktober 2013
Gustav lettet over anholdelse efter grimt overfald; Fire dage efter realitystjernen Gustav Salinas blev slået ned med en flaske i baghovedet i indre København, er den formodede gerningsmand anholdt. En 24-årig mand fra Ballerup, der nægter sig skyldig, er nu varetægtsfængslet - og det glæder Gustav. - Jeg er helt vildt glad og lettet. Jeg er faktisk på vej ud for at købe flødeboller, for det skal fejres, siger Gustav til Ekstra Bladet. Siden overfaldet, som kostede ham en tur på skadestuen, har Gustav følt sig usikker, når han har bevæget sig udenfor sin dør. Med den nylige anholdelse kan realitystjernen bedre slappe af, forklarer han til avisen.  ;Onsdag, 23. oktober 2013
Oliver Bjerrehuus bliver vært i Big Brother;" Oliver Bjerrehuus har delt sine inderste hemmeligheder på TV – og nu vil han have seerne til at vise, hvad de gemmer på. Med “Hemmeligheder og løgne” som overskrift flytter Oliver Bjerrehuus ind i Big Brother-huset som husvært for beboerne i en ny sæson ""Big Brother"" på Kanal 5. En ny sæson, som bliver mere udspekuleret og fyldt med tvists end nogensinde før. Når Oliver Bjerrehuus sætter spillet i gang inde i huset, forventer han, at de medvirkende har noget at byde ind med: - Vi gemmer alle på hemmeligheder. Nogen er små, nogen er så store, at vi aldrig har delt dem med nogen. Hvad er din hemmelighed, og vil du dele den med mig og seerne? Tør du sætte den i spil – og kan du holde facaden, når det kommer rigtig tæt på? Så kan det være, vi ses i Big Brother-huset i 2014, siger Oliver i en pressemeddelelse. Castingen til ""Big Brother"" er i gang, og man kan melde sig som deltager frem til 10. november. ";Onsdag, 23. oktober 2013
Michael Douglas håber at redde ægteskabet;" Krisen var til at tage og føle på, da stjerneparret Michael Douglas og Catherine Zeta-Jones i august besluttede at tage en pause fra hinanden. Men hvis det står til Douglas, kan det 13 år lange ægteskab måske reddes. Det fortalte han talkshowværten Jay Leno i ""The Tonight Show"" mandag. - Jeg har været væk et stykke tid, men alt går forhåbentligt fremad, lød Michaels svar på spørgsmålet om sit forhold til Catherine. - Jeg håber, det går godt. Nogle gange tager folk en lille pause fra hinanden, uden at det nødvendigvis betyder, at det er slut. Jeg er vældig optimistisk, sagde Michael fortrøstningsfuldt på TV. 69-årige Douglas understregede samtidig, at parrets to børn på 13 og 10 år trives på trods af omvæltningerne på hjemmefronten.  ";Onsdag, 23. oktober 2013
Mette Blomsterberg knokler med quickstep; Med den sexede samba i fredags fik Mette Blomsterberg og Michael Olesen med 30 point aftenens næsthøjeste dommerkarakter. Nu knokler de løs i træningslokalet for at lære den svære og lynhurtige standarddans quickstep. - Det går hamrende hurtigt, og det er en sjov dans, som bare skal læres – så der er nok at gøre, skriver Mette Blomsterberg på parret fælles Facebookside. Oveni træningen har den skønne konditor også travlt med udgivelsen af en ny bog. ”Om 10 minutter kommer min forlagschef forbi vores hjemmeadresse med min helt nye 'varme' bog, direkte fra trykkeriet! Kan næsten ikke vente. Blomsterbergs skønne klassikere... Glæder mig for 'crazy', skriver Mette Blomsterberg. Træningen bliver der dog ikke slækket på. Quickstep-dansen skal bare læres, og både Mette og Michael glæder sig til at gi’ den gas på dansegulvet på fredag. ;Onsdag, 23. oktober 2013
Caroline Fleming på kamel i Louboutin-sko; Mens hverdagen har meldt sig herhjemme ovenpå efterårsferien, er det blevet Caroline Flemings tur til at flyve på ferie med sine tre børn. Sammen med Alexander, Josephine og lille Nicholas satte TV-værten i lørdags kursen mod Dubai, lune vinde og afslapning. Og nu har Caroline lagt et fornøjeligt feriefoto af sig selv og poderne på Instagram. Iført sine elskede stilletter troner Caroline mellem puklerne på en kamel. ”Hold da ferie, ja, det er sandt – vi er ude at ride på kamel… I Louboutin-sko haha”, lyder Carolines kommentar til billedet. Se Carolines utraditionelle feriefoto her. ;Onsdag, 23. oktober 2013
Thomas Helmig: Renée og jeg er begge single; Ovenpå meddelelsen om deres skilsmisse i sidste måned er både Thomas Helmig og Renée Toft Simonsen blevet kædet romantisk sammen med nye partnere. Men nu tager Helmig bladet fra munden og gør status på kærligheden i et interview med Jyllands-Posten: - Selv om vi er blevet koblet sammen med alle mulige, er jeg et hundred procent single, og det er min kone – eller min eks – for øvrigt også, siger Thomas i interviewet. Helmig fastslår desuden, at han og Renée stadig er særdeles tætte, selv om de står midt i en skilsmisse. - Hun er min bedste ven, og jeg er hendes bedste ven. Det er der ikke ændret en skid ved, og de ting, som vi får næring af hos hinanden, er der ikke blevet skåret ned på. Jeg taler stadig med hende om en bog, jeg er begejstret for, og hvis jeg skal i biffen, er det hende, som jeg inviterer med. Den del af vores liv har ikke ændret sig. Men jeg lægger mig til at sove i en anden seng end hende. That’s it, siger Thomas Helmig til Jyllands-Posten. ;Onsdag, 23. oktober 2013
Ulrich Thomsen skal spille sammen med Johnny Depp; Det store udland kan ligeså godt lære at sige Ulrich Thomsen. Den 49-årige danske skuespiller vælter sig i internationale roller – og ifølge Ekstra Bladet tog Ulrich i går fat på endnu et prestigefyldt projekt, nemlig actionkomedien ”Mortdecai” Her spiller Ulrich Thomsen sammen med de to superstjerner Johnny Depp og Gwyneth Paltrow. Depp har hovedrollen som kunsthandleren Mortdecai, der leder efter et stjålet maleri, som kan lede ham på sporet af skjult nazi-guld. Desuden medvirker store navne som Ewan McGregor og Paul Bettany. Netop nu glimrer Ulrich Thomsen på TV som hårdkogt gangsterboss i den amerikanske TV-serie ”Banshee”. ;Onsdag, 23. oktober 2013
Hyldestsang til Allan Simonsen; Nogle mener han slet ikke har en berettigelse i ”Vild med dans”, mens andre trolig stemmer Allan Simonsen og hans dansepartner Sofie Kruuse videre fra show til show. På parrets Facebookside bliver de hyldet – selvom der også er kritiske røster i jubelkoret. Men en af de glade fans har lavet en decideret hyldestsang til ”spurven fra Vejle”. Hør sangen til Allan Simonsen herunder…  ;Tirsdag, 22. oktober 2013
Paprika Steen er blevet skilt; De har fulgtes ad gennem tykt og tyndt i 14 år – men nu er det slut. Skuespilleren Paprika Steen, 48, og producerkæresten Mikael Rieks, 44, er gået fra hinanden. Det skriver Her & Nu. - Mikael og jeg kan bekræfte, at vi er gået fra hinanden i al fred og fordragelighed, siger Paprika Steen til ugebladet. Parret har sammen teenagesønnen Otto og har i 13 år haft bopæl i Vangede. I sidste måned satte de imidlertid huset til salg, og i den forbindelse udtalte Paprika til Ekstra Bladet, at hun og Mikael ville ind til byen og prøve noget andet af. Så sent som for tre uger siden takkede Paprika Steen både Mikael og sin søn for både kærlighed og pariserbøf i det officielle program til stykket ”Elin’s fest” på Bellevue Teatret. ;Tirsdag, 22. oktober 2013
Villy Søvndal opereret for blodprop; Villy Søvndal er tirsdag på Rigshospitalet blevet opereret for en blodprop i hjertet, lyder det fra Udenrigsministeriet. Operationen er vellykket. Udenrigsministeren har det godt, og det forventes, at han genoptager arbejdet i løbet af kort tid, meddeler Udenrigsministeriet. ;Tirsdag, 22. oktober 2013
Burhan G: Derfor har jeg store muskler; Burhan G er i bedre form end de fleste, og mange kan nok huske en ualmindeligt godt bygget Burhan G i bar overkrop i videoen til megahittet ”Tættere på himlen”. Popstjernen afviser imidlertid, at han træner så meget, som han gør for at kunne flashe muskler. - Jeg synes, det er vigtigt at holde mig i form, at løbetræne og styrke min krop. Men det er ikke noget, jeg gør for at blære mig med mine store muskler. Var det det, jeg ville, så ville jeg gå efter at blive bodybuilder, siger Burhan til musikmagasinet Gaffa. - Når jeg passer på mig selv, passer på min krop, holder mig i form, så har jeg det bare meget bedre, får mere energi og mere overskud til det, det hele drejer sig om, nemlig at skabe og udvikle ny musik, fastslår han. Burhan G, som danner par med Sarah Zobel, understreger dog, at han absolut ikke skal lyde hellig. - Jeg har været i branchen længe og har selvfølgelig også haft min del af sjov og efterfester, det er da klart. Men jeg mener, at jeg har været god til at holde fokus på det, som er det vigtige, siger han. ;Tirsdag, 22. oktober 2013
Bjarne Riis’ søn blev slået af cyklen efter sygdom; Netop nu ræser Bjarne Riis’ 21-årige søn, Thomas, derudad i sin professionelle cykelkarriere – men for et par år siden blev han lammet af en nedtur, der var tæt på at knække ham. Det fortæller han i radioprogrammet ”Tværs” på P3. Midt i gymnasietiden blev han ramt af en slem omgang kyssesyge.  Fysisk gik han helt ned, og det slog ham også ud mentalt. - Jeg føler mig tung – det svarer nok til at føle, at man har tømmermænd, hver gang man skal ud og løbe en tur. Jeg presser mig mere og mere, men resultaterne daler, og jeg føler, at mit talent siver ud mellem hænderne på mig, fortæller Thomas i programmet. Han endte med at melde afbud til landsholdet, før det gik op for ham, at hans særlige cykeltalent var ved at forsvinde. Han måtte tvinge sig selv op på to hjul igen, for han havde ikke lyst til at leve et liv uden cykling. - Jeg har fundet ud af, at det er det her, jeg virkelig vil, så derfor er jeg klar til at gå rigtig langt for det. I den modgang jeg har oplevet, har jeg fundet en målrettethed, som jeg ikke har haft før, fastslår unge Riis. ;Tirsdag, 22. oktober 2013
Vild med dans gjorde Vickie Jo invalid; To operationer har ikke hjulpet, og det er for altid slut med ”Vild med Dans” for Vickie Jo. Både knæet og konsekvenserne gør ondt. I 2005 blev Vickie Jo kontaktet og spurgt, om hun ville være med i ”Vild med Dans”. De manglede en pige, ”der ikke var så høj”. Hun sagde ja. Og vandt. Siden har hun deltaget fire gange mere. I 2009 skete det, der ikke måtte ske. Hun ødelagde sit knæ under træningen. Alligevel fortsatte hun. Og vandt igen. Men knæet var ødelagt. - Jeg har smerter hver dag. Jeg kan leve med det, men jeg kommer mig aldrig helt over skaden, siger hun i dag. - Det er nok ikke rigtig gået op for mig endnu. Jeg tror, at jeg fortrænger det. Siden jeg kom til skade, har jeg været igennem to operationer. Jeg har ingen menisk mere. Det er knogle mod knogle. Det gør vanvittigt ondt, skulle jeg hilse at sige, fortæller 32-årige Vickie Jo. Dans er mit liv I 2007 startede hun sammen med sin far danseskolen Dance Dreams Studio i Aarhus. Den har hun stadig, for dans er hendes liv. Hun har undervist i 15 år. Vundet DM 15 gange, er dobbelt nordisk mester og har desuden vundet guld ved British Championship. Hun kan stadig træne sine danseelever. Men Vild med Dans er blevet for hårdt. Knæet siger fra. - Jeg blev opereret efter ”Vild med Dans” i 2009. Året efter deltog jeg igen. Jeg troede, at knæet var klar. Men jeg kunne bare mærke, at jeg simpelthen ikke kan holde til den hårde træning, der skal til, hvis man skal være med i et program som ”Vild med Dans”, siger hun. Drømmer sig på dansegulvet Det har været hårdt at sidde udenfor – foran skærmen – og se det show, hun har været så stor en del af i så mange år. - Jeg kunne godt tænke mig én eller to sæsoner mere i ”Vild med Dans”. Det går bare ikke. Det har været hårdt at skulle erkende. Jeg har virkelig savnet det, når sæsonen er gået i gang. En trøst at være mor Det er først i år, jeg har det okay med, at jeg ikke er med. Men det er fordi, jeg har fået Malou Jo (Vickie Jos datter, der er 10 måneder, red.), siger hun og fortæller, at datteren i den grad har ændret livet for hende. - Jeg blev virkelig udfordret i starten, efter jeg fik Malou Jo. Jeg har været vant til at være meget egoistisk med mit liv – nu var jeg nødt til at sætte mig selv i baggrunden. Det var enormt hårdt, siger hun og fortæller, at det er anderledes nu. - Det har ændret sig radikalt. Jeg føler virkelig, at jeg er blevet et mere rummeligt menneske. Det er helt utroligt, hvad sådan et lille menneske kan gøre ved en, smiler hun. Fortryder intet Vickie Jo har aldrig fortrudt, at hun sagde ja, dengang TV 2 ringede i 2005. - Det var megafedt at blive en del af ”Vild med Dans”. Jeg havde jo fulgt med i første sæson, hvor seertallene havde været moderate. Det var stadig helt nyt. Men interessen eksploderede virkelig fra sæson to. Der var næsten to millioner, der så finalen. Det var helt overvældende, siger hun. Hun fortæller, at man træder ind i en osteklokke, når man siger ja til at være med i ”Vild med Dans”. Nye regler i ”Vild med Dans” - Dengang i 2005 havde TV 2 endnu ikke sat begrænsninger for, hvor meget vi måtte træne (i dag må parrene højst træne tre timer om dagen, red.), så vi trænede hele tiden. Der var stort set ikke tid til andet end dans. Job og familie kom i anden og tredje række i den periode, siger hun. - Man er ikke kun presset af ens egen perfektion. Hele Danmark sidder altså og ser med, så man vil gøre alt for at levere det bedste, man kan, hver fredag. Kendt i hele landet Deltagelsen i programmet har gjort, at danseren fra Smilets By er blevet et kendt ansigt. Ikke bare i Aarhus, men i hele landet. - Selv om jeg ikke har været med i nogle sæsoner, genkender folk mig stadig. Det er dejligt, for det er kun positive kommentarer, jeg får, siger hun. LÆS OGSÅ:  Læs også: Michella ville være perfekt, men kuren gjorde hende i stedet invalid Læs også: Mie Moltke så det ikke komme: Jeg græd, da vi blev stemt ud  ;Tirsdag, 22. oktober 2013
Peter Schmeichels datter blev mobbet på grund af sin far; Peter Schmeichel var verdensberømt fodboldstjerne i årevis – men det var absolut ikke altid en fest for hans datter, 23-årige Cecilie Schmeichel. Til BT fortæller hun, hvordan hun blev mobbet i skolen på grund af sin far. - Da jeg kom på Handelsskolen i Danmark, mødte jeg virkelig janteloven. Jeg havde boet det meste af mit liv i England, hvor der er en helt anden mentalitet. Der er folk langt bedre til at anerkende, hvis din far har lavet noget stort. Så giver de én hånden og siger ”godt gået”. Sådan er det slet ikke i Danmark, fortæller Cecilie.   - De gav mig aldrig en chance. Min bil blev ridset. Det var ikke fedt at gå på Handelsskolen. Jeg er blevet mobbet en del igennem mit liv, men jeg havde fundet den indre styrke, da jeg kom på Handelsskolen i Lyngby, så jeg kæmpede mig gennem de tre år, siger Cecilie, som hele livet aldrig har vist, om hendes venskaber var ægte. - Jeg havde faktisk engang en kæreste i Portugal, som indrømmede, at han kun var kæreste med mig, fordi min far var Peter Schmeichel. Det var noget af et slag i ansigtet. I dag har Cecilie, der er makeupartist og negletekniker, med vilje udeladt navnet Schmeichel i sit firma, der hedder ByCc. - Min kæreste synes, det er lidt dumt, for det kunne måske hjælpe lidt her i opstarten, hvis jeg brugte Schmeichel. Men jeg føler også, at det her vil jeg kunne gøre selv, siger Cecilie til BT. ;Tirsdag, 22. oktober 2013
Rasmus Seebach får sin egen radiostation; Tirsdag den 22. oktober lancerer SBS Discovery Radio en radiostation som udelukkende spiller de store hits med Rasmus Seebach og de numre, der har inspireret ham. Mellem numrene fortæller Rasmus om sin karriere, samt om de sange der har inspireret ham helt tilbage fra barndommen. - Det er da super sjovt, og jeg er nu også meget beæret over, at der er en hel radiostation, der kun spiller mine sange. Jeg glæder mig til at tune ind og lytte med, selvom jeg jo nok kender de fleste af sangene, fortæller Rasmus Seebach. Rasmus Seebach-radio lanceres i takt med opstarten på NOVAs store konkurrence, hvor heldige lyttere kan vinde billetter til Rasmus' eksklusive ”NOVA Live & Intim koncert”, torsdag den 14. november. NOVA Rasmus Seebach Radio kan høres på radioplay.dk samt på Radioplay’ appen. Fra mandag den 28. oktober kan man desuden på stationen helt eksklusivt høre numre fra Seebachs kommende plade ”Ingen kan love dig i morgen”, der udkommer mandag den 4. november. ;Tirsdag, 22. oktober 2013
Thomas Kahlenberg sælger luksuslejligheden; Sammen med sin kone Anne har han sat deres 194 kvadratmeter store lejlighed på grænsen mellem Frederiksberg og Nørrebro til salg for knap 6 millioner kroner, og dermed håber den 30-årige fodboldprofil at score en pæn sum penge. Da parret købte boligen i 2010 betalte de 4,7 millioner kroner for herligheden, men siden hen er der kommet godt gang i det københavnske boligmarked, og kvadratmeterprisen på lejligheden ligger faktisk en anelse under gennemsnittet for området. Det skriver Boliga Kendte En kommende køber kan blandt andet se frem til TV-stue med stuk og høje paneler, en stor spisestue, et badeværelse med brus og gulvvarme og en altan.  Se Thomas Kahlenbergs luksuslejlighed - her!  Tabte på boligsalg Thomas Kahlenberg må håbe, at han denne gang er mere heldig, end da han sidste år fik solgt sin lejlighed i det indre København. Boligen havde han købt på toppen af markedet i 2006 for 2,9 millioner kroner, og optimismen var stadig i behold, da han udbød den til salg i 2010 for 3,8 millioner kroner. Efter adskillige prisnedsættelser måtte han tage imod et tilbud på 2.460.000 kroner, altså et tab på 440.000 kroner i forhold til købsprisen. Siden hen er det københavnske boligmarked dog kommet op i omdrejninger, og ifølge Boligas seneste tal bliver mange lejligheder i hovedstaden solgt enten til eller over udbudsprisen. ;Tirsdag, 22. oktober 2013
Gun-Britt Zeller: Jeg tror ikke på skønhedskirurgi; Stjernefrisøren Gun-Britt Zeller er fyldt 63 år og ser forrygende ud - og hun befinder sig da også fint i sin alder og sværger til naturlig skønhed. Til magasinet IN fortæller Gun-Britt, at skønhedskirurgi ikke er noget for hende. - Jeg tror ikke på det. Det eneste, jeg nogensinde har fået lavet, er mine øjne. Det fik jeg gjort som 50-årig, og det var en stor lettelse, fordi jeg faktisk havde problemer med at se ordentligt, fortæller frisøren, som sørger for at passe godt på sig selv, løber dagligt og laver maveøvelser hver dag. - Min svigermor sagde altid, at 'man behøver ikke veje mere, end da man var ung'. Jeg synes, hun har ret. På mit spejl har jeg et billede hængende af mig selv som 45-årig. Dengang løb jeg maraton. Det billede er med til at holde mig i form den dag i dag, siger Gun-Britt til IN.   ;Tirsdag, 22. oktober 2013
55-årige Madonna: Træner for ikke at blive deprimeret ; Madonna var klædt i læder fra top til tå, da hun forleden åbnede fitnesscenteret Hard Candy i Berlin. Det tætsiddende outfit gav frit udsyn til popdronningens trimmede krop – og 55-årige Madonna gav opskriften på, hvordan hun holder formen. - Jeg er afhængig af at træne. Jeg har gjort det hele mit liv. Siden jeg var helt lille, har jeg danset, og da jeg stoppede med dansen, var jeg nødt til at gøre noget med mig selv. Jeg var nødt til at svede, forklarede Madonna ifølge avisen Daily Mail. - Jeg har taget en lang omvej for at prøve alt fra løb til pilates til yoga eller hvad som helst, og nu har jeg udviklet en form for træning, der omfatter alle de ting, jeg elsker. Jeg er nødt til gøre det mindst fem dage om ugen, for ellers bliver jeg deprimeret, sagde superstjernen. På trods af sin toptunede fysik fortalte Madonna, at hun ikke udelukkende svælger i sund mad. - Jeg forsøger at spise sundt - spise fisk, grøntsager og ris. Men jeg giver også efter for madfristelser. Jeg kan godt lide pommes frites, pizza og is. Engang imellem, lød det.  ;Mandag, 21. oktober 2013
Vejrværten Peter Tanev bliver ny vært i Frihuset; Peter Tanev har i årevis serveret levende vejrudsigter på TV 2 - og fra i morgen, tirsdag den 22. oktober, bevæger han sig ud i vind og vejr som ny vært på TV 2 Fri. Peter skal nemlig vikariere i Frihuset for værten Flemming Rune, der har fået orlov i fem måneder for at skrive en bog. Tanev har en bachelor i klimatologi og elsker alt ved vejret – og han ser frem til sine vagter i det naturskønne område i Odsherred og Frihuset: - TV 2 Fri og Frihuset er en gave til et udemenneske som mig. Tænk at kunne kombinere vejr, natur og arbejde i ét! Jeg glæder mig helt vildt til at kunne gå i dybden med nogle af de ting, som vi kun berører ganske kort i vejrudsigterne, og så glæder jeg mig rigtig meget til at kunne give seerne en masse frisk luft og inspiration ind i deres stuer. Vejret vil selvfølgelig betyde noget - vi er jo ude i det hver dag - så mon ikke der kommer en forklaring eller to, siger Peter Tanev i en pressemeddelelse. Sideløbende med sit nye vikariat fortsætter Tanev som vejrvært på TV 2. ;Mandag, 21. oktober 2013
Linse Kessler hastede på dyrehospital med sin syge hund; Linse Kessler går sjældent et skridt uden sin trofaste følgesvend, hunden Cino, og det var derfor med blødende hjerte, at hun søndag måtte på dyrehospital med en syg Cino. Det skriver Se og Hør. - Hans tandkød og mulen er hævet op til det dobbelte, fortæller Linse om sin engelske staffordshire bullterrier på seks år. Da hun første gang opdagede hævelsen i lørdags, ringede hun straks til dyrlægen. Vurderingen var, at der formentlig var tale om en allergisk reaktion eller et bistik. Søndag var Cino så syg, at hans tandkød var bristet, så Linse hastede af sted til dyrehospitalet på Landbohøjskolen på Frederiksberg. - Han er blevet undersøgt i hoved og hale, og de har taget en masse prøver, som de nu kigger på, fortæller Linse, der fik noget smertestillende til sin syge hund, inden hun tog ham med hjem til Bryggen, hvor hun nu holder et særdeles vågent øje med sin firbenede patient. ;Mandag, 21. oktober 2013
Jes Dorph-Petersen hjem fra bryllupsrejse med sin Louise;" To uger efter Jes Dorph-Petersen trådte ud af Trinitatis Kirke i København med fru Louise, er parret igen ramt af bryllupsfeber. Efter at have været på bryllupsrejse er de to igen landet på dansk grund - og hjemme i Hellerup får følelserne frit løb over bryllupsgaverne. ""Er hjemme, åbner gaver og er rørt på den tudeagtige måde. Får lyst til at holde en 'tak-for-gaverne-fest' - Trænger i den grad til at kramme alle der var med til brylluppet igen!"", skrev Louise i weekenden på Facebook. Jes og Louise fik papir på kærligheden til hinanden efter halvandet år som kærester. De har i alt fem sammenbragte børn. ";Mandag, 21. oktober 2013
Morten Olsen: Så dårlig var min hørelse; - Jeg har oplevet min livskvalitet blive så meget forbedret, at jeg simpelthen synes, at det er idioti, hvis folk, der lider af dårlig hørelse, ikke gør noget ved det. Sådan siger landstræner Morten Olsen til magasinet Helse. Som ganske ung blev den 64-årige sportsmand ramt af en nedarvet forkalkning i ørerne. - Jeg var stadig i 20’erne og aktiv som spiller, da jeg fik en ’prop i øret’, der betød, at der var ting, jeg ikke kunne høre. Jeg vidste med det samme, hvad det var, for jeg kendte det hjemmefra. Min mor led af nedsat hørelse fra en ganske ung alder. Jeg kendte problematikken, og da jeg fik det konstateret, var jeg med det samme klar over hvilke gener, der fulgte med. Jeg husker jo fra min barndom, hvor irriterende det ofte var, når min mor ikke kunne høre, hvad vi sagde, og igen og igen sagde ’hva’be’har’, når vi spurgte om noget, fortæller Morten, som oplevede, hvordan hørelsen blev dårligere og dårligere. - Jeg havde en overgang lyden på fjernsynet skruet så højt op, at vores hunde måtte løbe ud af stuen. Deres hørelse er jo mange gange bedre end menneskets, og det var ulideligt for dem at være i stuen, når vi så fjernsyn. En overgang havde jeg så nogle hovedtelefoner, som jeg sluttede til fjernsynet. Så kunne min kone sidde og se programmet med normal lyd, mens jeg skruede op for min egen lyd, men så kunne vi jo ikke tale sammen, forklarer Morten. Først efter 20 års tilløb fik kan taget sig sammen til at få et høreapparat, og en helt ny verden åbnede sig for ham. - Jeg tror, at vi mænd nogle gange er nogle forfængelige fjolser. Jeg kan dunke mig selv oven i hovedet over, at der kom til at gå så lang tid, før jeg fik høreapparat, men det skyldes nok i høj grad, at jeg manglede oplysning. Jeg troede, at et høreapparat var sådan en stor tingest, man havde siddende bag øret, og det havde jeg bestemt ikke lyst til, siger Morten Olsen til Helse. ;Mandag, 21. oktober 2013
Kandis-Johnny har fået ar på sjælen af konens selvmord; Det er nu snart fem år siden, Kandis-Johnnys verden sank i grus. 8. december 2008 valgte hans hustru, Helle, at tage sit eget liv – og Johnny Hansen og hans to piger, Caroline og Cecilie, er stadig mærket af tabet. - Det er helt dybe ar, som aldrig vil hele helt. Det er noget af det værste, du kan gøre mod dine medmennesker. Jeg har længe været der, hvor jeg synes, at det kunne hun fanme ikke være bekendt. Det var tarveligt gjort, siger Johnny til Ekstra Bladet. Den dybe sorg er efterhånden afløst af en vrede, fortæller musikeren. - Det har virkelig været op ad bakke, og det synes jeg simpelthen ikke, vi har fortjent. Der popper stadig ubehagelige billeder op i hovedet på mig. Det er ikke så tit mere, men det sker. Det er bare lige et splitsekund, og så er det væk igen, siger Johnny. I dag har han mødt kærligheden på ny. Han er forlovet med Gitte Mortensen, og de har sammen en søn på halvandet år. - Jeg har fået en dejlig kæreste og en dejlig søn, Nicklas. Jeg kan ikke blive ved at hænge i det, der skete dengang. Det gavner ikke nogen. Det, der skete, kan ikke ændres, siger Kandis-Johnny til avisen. ;Mandag, 21. oktober 2013
Kim Bodnia studerer dyr for at spille psykopat;" Kim Bodnia har i hele sin karriere glimret i roller som dybt utilregnelig - og nu afslører skuespilleren, at han henter inspiration til sine psykopatroller i dyreriget. Nærmere betegnet ved at se dyreprogrammer på TV. - Jeg studerer dyr. Alle dyr - i hele verden. Jeg har næsten altid brugt dyrene som en del af min skuespillerkarriere. Deres reaktionsmønster er anderledes og uforudsigeligt, og derfor kan du ikke gennemskue, hvad det næste er, jeg vil gøre. Du ved aldrig, hvornår jeg eksploderer, siger Kim Bodnia til Søndagsavisen. Noget tyder på, at dyrestudierne er succesfulde. Selv om den 48-årige skuespiller i virkelighedens verden er blød familiefar til fire børn, tror folk ofte, at han har samme karaktertræk som på film. - Folk tror, jeg er et dumt svin, og det er faktisk den største ros, jeg kan få. Det betyder, at jeg har slået til i det sekund, hvor jeg skulle, siger Kim Bodnia, der netop nu er aktuel i TV-serien ""Broen"" på DR1.   ";Mandag, 21. oktober 2013
Thomas Ernst til gallapremiere på filmen om Tarok;" Selv om han blev stemt ud af ""Vild med dans"", fik Thomas Ernst rigtig brug for de lette dansetrin ved ankomsten til Kulturcenter Limfjord i Skive. Ved indgangen kom den populære skuespiller tæt på en af travhestene, og Thomas hoppede let og elegant væk fra hesten, der viste sit iltre temperament. - Jeg er vild med historien om Tarok, selv om jeg ikke var født, da den døde, sagde den 25-årige skuespiller. I filmen spiller han Aksel Laursen, der var bror til Taroks kusk Jørn Laursen. - Det tætteste jeg har været på en hest var i Djurs Sommerland som barn, og den stak af med mig, forklarede Thomas om sin store respekt for de store dyr. ";Søndag, 20. oktober 2013
"Mie Skovs forvandling fra ""grim ælling"" til samba-dronning";" Samba er Mads Vads absolutte yndlingsdans, tirsdag fyldte han 29 - og fredag aften scorede han og dansepartneren, Mie Skov, sæsonens første 10-tal - givet af Jens Werner. - Wauw! Det er vildt! Fra at være i omdans for to uger siden har vi fået topplacering to uger i træk! Det er for vildt, lød det fra en lykkelig Mads Vad. Sammen med Mie Skov fik han en samlet dommerkarakter på 37 - hele 7 karakterer højere end 2'erne, Mette Blomsterberg og Michael Olesen, der fik 30. Mie Skov dansede samba, som var hun top-professionel latindanser, og selv Mads Vad er imponeret. - Det er lidt lige som eventyret med den grimme ælling. Mie har virkelig udviklet sig enormt. Mie Skov selv var naturligvis også lykkelig. - Vi var lidt inde i et dødvande, fordi Mads bliver for ivrig, men vi har fået brudt koden, og nu virker det, fortalte Mie Skov - og tilføjede:  -Lige inden vi går på gulvet, kigger hinanden dybt i øjnene og siger ""Vi er SAMMEN i det her!"" ";Søndag, 20. oktober 2013
Jette Torp: Jeg ville skilles – men blev det ikke; Her fortæller hun, hvorfor hun endte med ikke at blive skilt og i stedet blive sammen med sin mand. Der skulle ikke engang gå to år efter sin skilsmisse, før sanger og entertaineren Jette Torp mødte kærligheden igen. – Selv om det faktisk også er lidt irriterende at møde ham. For på det tidspunkt har jeg kun nået at være alene halvandet år. Det ville måske have været sundt at have haft lidt mere tid til at skabe sit eget. Men det er kærligheden jo ligeglad med. Og dér stod han. Og det føles bare rigtigt, siger hun. Jeg vil skilles Men lige så rigtigt som det føltes, dengang de mødte hinanden, lige så forkert føltes det for Jette Torp tidligere i år. – 1. april i år kigger jeg på min mand og siger ordene: Jeg vil skilles. Han tror først, det er en aprilsnar. Det er det ikke. Jeg kan bare ikke holde det ud længere. Al den lykke, som det var at møde hinanden for ti år siden, var med årene blevet til et samliv, hvor arbejde og privatliv havde viklet sig helt ind i hinanden, så vi efterhånden næsten var blevet hinandens små managers. Og jeg kunne slet ikke hitte hoved eller hale i det, fortæller hun og fortsætter: – Vi havde fået lavet et setup for os selv, som jeg overhovedet ikke trivedes i. Og det overskud, jeg ikke havde til at se mig ud af problemerne, fik mig til at føle, at jeg var nødt til at trække stikket og sige: Jeg vil skilles. Skal vi ikke prøve, om vi kan løse det Men når Jette Torp og hendes mand alligevel ikke endte med at gå fra hinanden, så var det fordi Jette Torps mand ikke bare gik. – Det, der så sker, er, at på trods af det, den besked gør ved Claus, evner han alligevel at tage mig i hånden og sige: Skal vi ikke prøve, om vi kan løse det her? Og det har vi så gjort. Og det gælder også helt praktisk, siger Jette Torp og forklarer: - Claus har fået et kontor ude i byen, og vi prøver at dele tingene mere op rent arbejdsmæssigt og kalde noget for kærestetid og noget for arbejdstid. Jeg begyndte også at besøge en terapeut, og det har været rigtig, rigtig godt. Vi er nået dertil nu, at vi ved, at selvfølgelig skal vi blive gamle sammen, siger hun. Kærligheden fejlede ikke noget For selv om Jette Torp trak skilsmisse-kortet, så skulle det vise sig, at deres kærlighed ikke fejlede noget. – Kærligheden mellem os fejlede ikke noget. Men ja, jeg blev i tvivl undervejs. Jeg var for slået omkuld af, at jeg syntes, der var for meget, der ikke fungerede og stækkede det hele. Og på et tidspunkt tænkte jeg: Der er sgu nok ikke mere tilbage af den kærlighed. Men når man så får pakket tingene lidt ud, kan man pludselig se det hele på en anden måde, siger hun og fortsætter: – Den gode lære, jeg har fået med mig og gerne vil bringe videre, er, at i stedet for at bryde det hele op og blive skilt, så sig, hvordan du har det. Det er ikke sikkert, du lige kan løse det, men derfor kan du godt sige det. Jeg fandt jo ud af, at jeg faktisk var i stand til at sætte ord på, og at vi også kunne finde ud af at gå ind og gøre noget ved det. For måske er det ikke kærligheden, der fejler noget, men omstændighederne omkring kærligheden, det er galt med. Det er pokkers ærgerligt bare at smide det væk, når man kan mærke, at ens hjerte stadig hamrer for det menneske, man er ved at forlade. Ærgerligt og dumt, konstaterer hun. LÆS OGSÅ:  Vild med dans-dommer Anne Laxholm mødte sin nuværende mand, da hun var 15 år. På Søndag.dk fortæller hun om at være professionelle dansepartnere og i et forhold Rie Helmer – vært på Sporløs: De mange rejsedage har en pris. På Søndag.dk fortæller hun, hvordan hun både er mor for sine børn og vært på Sporløs  ;Søndag, 20. oktober 2013
Joan Ørting: Vi skal ud og opleve kærligheden; Den 53-årige sexolog Joan Ørting er altid gået forrest i kampen for kærligheden.  Og nu har hun valgt igen at kaste sig ind den gode sags tjeneste som brevkasseredaktør og blogger for det nye datingsite eventogdate.dk. Det er en datingportal som først og fremmest lægger vægt på at afholde events for landets mange singler, så de får mulighed for at se kærligheden i øjnene ude i det virkelige liv. - Vi kvinder vil gerne se og opleve kærlighed ved første blik. Vi har en lyst til at føle det i stedet for at skrive os ind i det med ord, og det er godt at gøre noget sammen i stedet for bare at skrive med hinanden, siger Joan Ørting om konceptet. Mændene mangler At være fysiske, lege med det modsatte køn, og at få mulighed for at snakke med en mand er nemlig noget mange kvinder gerne vil, ifølge Joan Ørting. Den store udfordring er blot at få de magelige mænd med på legen. De har nemlig ikke samme behov for at komme ud i verden som kvinder. - Kvinder vil gerne føle og mærke noget, og fortælle andre om det bagefter. Der skal ske spændende ting og være oplevelser i hverdagen, siger Joan Ørting. Eventogdate.dk gik i luften den 12. oktober. LÆS OGSÅ:  Du vælger selv den rolle, du spiller i et parforhold. Læs hvordan på IN.dk Læs om en kærestetur til Barcelona på IN.dk  ;Søndag, 20. oktober 2013
Michael Monetz indrømmer: Jeg tager stoffer; Michael Monetz træner hårdt og er glad for sin pumpede krop. Så glad at han ikke har nogen problemer med at indrømme, at han da tager forskellige stoffer for, som han selv kalder det, at holde kroppen skarp og snorlige. Men det er bestemt ikke velkommet alle steder, og slet ikke hos fitnessdk, hvor realitystjernen træner. Forleden var han i fitnessdk på Nygårdsvej på Østerbro, da en fra anti-doping Danmark kom og meddelte, at han skulle testes nu, skriver eb.dk. Den test slap han dog midlertidigt fra, men han er dog klar til at tage testen, når det passer ind i kalenderen, forklarer han. Overfor Ekstra Bladet indrømmer han, at han tager testosteron og et andet stof, der er med til at bygge musklerne op. - Ja, jeg tager testosteron og har for mange år siden taget et andet stof. Når mænd bliver over 35 år, ryger testosteronet ned. Og jeg har taget testosteron hele tiden, siger Michael Monetz til Ekstra Bladet. Så må vi se hvordan anti-doping Danmark ser på sagen. ;Lørdag, 19. oktober 2013
Gustav overfaldet og slået ned med flaske; En glad aften i byen endte brat, da Gustav blev slået ned med en flaske på Bernstorffsgade i det indre København. Gustav, der var i byen med Lisa Lents, blev passet op af et par unge fyre mens han var ved at hæve nogle penge i en automat foran Arbejderne Landsbank, skriver HER&NU. - De spurgte om de måtte få et billede med mig, og jeg sagde ja. Og da den ene havde fået sit billede og jeg vendte mig om, fik jeg en flaske lige i hovedet, fortæller Gustav til HER&NU. Flasken blev knust, da den ramte ham i baghovedet, og de to unge fyre løb med det samme fra stedet. - Jeg kan huske det i glimt. Der var blod overalt og jeg mistede flere gange bevidstheden, fortæller Gustav, der blev kørt på Rigshospitalets Traumecenter til behandling. Politiet var allerede lørdag morgen i gang med at efterforske overfaldet, der betegnes som groft, skriver HER&NU. - Jeg var heldig. De kunne have ramt mig i ansigtet med flasken. Jeg tør slet ikke tænkte på hvor galt det kunne være gået. Jeg kunne have fået flasken i øjet eller halsen. ;Lørdag, 19. oktober 2013
Mette Blomsterberg ude af sin midtvejskrise;" Frynserne sitrede lystigt på Mette Blomsterberg gule sambakjole, og danseglæden lyste ud af den skønne ""kagekone"". Men sådan var det bestemt ikke blot få timer før den populære konditor gik på gulvet fredag aften sammen med Michael Olesen. Efter showet sidste fredag har Mette Blomsterberg haft en lille ""midtvejskrise"", hvor både kroppen og hovedet var udmattet. - Og sambaen har været svær at lære, men Michael er jo en fantastisk lærer, så han fik knækket koden, fortalte Mette Blomsterberg efter showet, hvor parret fik en flot 2. plads med 30 point. - Men generalprøven få timer før, den var jeg ikke stolt af. Jeg syntes slet ikke, det fungerede. Men ambitiøse Michael sagde: ""Ti stille! Du kan godt - nu gør du sådan og sådan!"" Og det gjorde jeg så. Som modspil til at Michael lærer Mette at danse, har konditoren lovet også at lære sin dansepartner en færdighed. - Ja, jeg skal lære at bage en kage, lød det fra en smilende Michael Olesen. ";Lørdag, 19. oktober 2013
Mascha Vang forstår ikke sin migræne; Kendis-moren undrer sig over, at hver gang hendes etårige datter Hollie Nolia er på besøg hos sin far, så får hun med sikkerhed den værste hovedpine. Det fortæller hun om på sin blog. ”Hver evig eneste gang Hollie Nolia er hos sin far, får jeg migræne (eller voldsom hovedpine). HVER gang, og kun der. Ret irriterende og underligt, for glæder mig jo til at skulle et eller andet i det ene døgn, agtigt.” skriver alenemor Mascha og stiller spørgsmålet: ”Er det fordi jeg endelig slapper af, eller? ” På bloggen forklarer Mascha, at hun bestemt har erfaring med migræne og ved hvad hun taler. ”Skal lige nævnes at jeg har været migrænepatient i over 15 år, og har været indlagt, medicineret, gået på hovedpineklinikken i Glostrup osv… Så det er ikke bare indbildning, at jeg rent faktisk får rigtig migræne, og ikke “bare” stærk hovedpine. Men jeg har det kun i disse tilfælde efterhånden… Og det er da lidt underligt, synes jeg.” Du kan følge Mascha Vang på hendes blog – her! ;Lørdag, 19. oktober 2013
Nervøsitet var ved at slå Mads Laudrup helt ud;" Deres samba til Emmelie de Forest Grand Prix vinder ""Only Tear Drops"" gik fint - og med en samlet dommerkarakter på 26, lå de som nummer fire ud af syv. Præcis den placering i midten bekymrede parret. BILLED-BLADET fangede dem, lige inden de skulle ind og stå i den såkaldte ""dødsbanan"" for at få at vide, hvem der var direkte videre til show nummer syv, og hvilke to par der skulle i omdans. - Jeg er så nevøs. Det er et dødfarligt sted at ligge i feltet, og vi kan nemt ryge i omdans, lød det fra en tydeligt bekymret Claudia Rex. Også Mads Laudrup kæmpede med nerverne. - Jeg er virkelig nervøs, pyha! Det er slemt. Jeg er jo blevet fuldstændig vild med det her. Men allerede som nummer to par, der var gået direkte videre lød det: MADS OG CLAUDIA! - Sikke en lettelse. Vi er SÅ glade, lød det efterfølgende fra parret, der nu kan glæde sig over, at de har mindst to uger mere i ""Vild med dans"". På fredag, hvor der er stort Knæk Cancer Show sammen med ""Vild med dans""-aftenen, bliver der nemlig ikke stemt nogen par ud. Det er en konsekvens af, at skuespiller Claes Bang valgte at trække sig fra showet. Det efterlod Katrine Bonde partnerløs, så hun måtte også udgå, og dermed var der et par for lidt i sæsonen i forhold til det antal shows, der skal afvikles. Så det blev besluttet, at show nummer 7 bliver et show uden det spændende element ""Afgørelsen"", hvor et par stemmes ud. ";Lørdag, 19. oktober 2013
Udstemte Thomas Ernst: Hvad skal jeg lave nu?;" - Det er totalt ærgerligt, og lige nu føles det både meget trist og meget tomt. Hvad skal jeg lave nu? Sådan lød den umiddelbare reaktion fra skuespiller Thomas Ernst, da BILLED-BLADET mødte ham og dansepartneren, Malene Østergaard lige efter efter, de var stemt ud af ""Vild med dans"". Malene Østergaard var mindst lige så skuffet. - Vi gjorde, hvad vi kunne, og jeg synes, vi har danset alle vores danse, præcis som vi syntes, de skulle danses - og det er gået godt. Så det er SÅ super trist, at vi ikke skal danse flere danse sammen. Stort ØV! Netop i fredagens sjette show havde parret sat næsen op efter, at NU skulle de op i toppen og have del i de høje karakterer fra dommerne. I træningslokalet havde de virkelig prøvet at efterleve de ting, dommerne har sagt, og de fik da også ros fra dommerpanelet for deres samba. - Det er helt sikkert blevet bedre. I er på rette vej, lød det fra Anne Laxholm. Derfor var skuffelsen over at blive stemt ud endnu større. - Men det har vært fantastisk, og tak til alle dem, der har bakket os op. Og Malene og jeg vil blive ved med at ses. Altid. Vi har fået et venskab, forsikrede Thomas Ernst. ";Lørdag, 19. oktober 2013
Mette Lisby: Venter på at blive rigtig voksen; Nu er hun tilbage i Danmark med showet ’Fuck, jeg er i 40’erne’. Og det er lige præcis, hvad hun er. I 40’erne. Faktisk har hun været i 40’erne i fem år, men det tog lige lidt tid, før det rigtigt gik op for hende. - Det var nu ikke fordi, jeg ikke ville stå ved min alder, men chokket skulle åbenbart bare lige lægge sig, siger Mette Lisby til Oestrogen.dk, og fortsætter: - Jeg har masser af både unge venner og ældre venner, men på en eller anden måde smider Jesper og jeg altid hinanden i den unge gruppe. Altså, dem der måske er først i trediverne. Men det er jo løgn, griner hun. Man kan huske ting 25 år tilbage Og det ér med et grin, at Mette Lisby er blevet ældre. For med alderen dukker også nye, spøjse situationer op. Man husker ting, f.eks.! Ting, man ikke altid lige forstår, man er gammel nok til overhovedet at huske. - Ja ja, det er da muligt, at alder bare er et tal, men når man uden videre lige husker 25 år tilbage og ikke engang var et barn, da tingene skete, så er tiden jo altså gået. Det gør ikke noget. Men det giver stof til eftertanke. - Det begynder jo så småt at gå op for en, at man ikke har al tid i hele verden længere. Jesper og jeg kan sagtens flytte – en gang til – men vi kan ikke blive ved med at tage de helt store ryk og tro på, at man at man kan gøre det samme igen om nogle år … og igen nogle år efter. Man kan jo ikke blive ved, fortæller Mette Lisby videre. Og det er præcis nogle af de eftertanker, der er kommet med i showet, som er sjovt – men måske også med lidt alvor bag. Slut fred med din alder - Jeg har noget på hjerte med det her show. Det gav lidt sig selv, at det tog form og skulle blive til noget, og man løber forhåbentlig heller ikke længere rundt med et ’ka’ I li’ mig nu’-skilt om halsen. Jeg er meget mere sikker på mig selv. Jeg stoler på mig selv, og samtidig med, at det giver mig en frihed ift., hvad jeg vil tale om, tvinger det mig også til at være meget mere personlig, fortæller Mette Lisby videre, som i det hele taget ser flere fordele end ulemper ved den alder, hun nu står i. - Slut fred med din alder! Nyd den dybde, man får og den viden og erfaring, man har hentet på vejen. Det er fedt at ha’ friheden til at sige, hvad man mener, mene hvad man siger – og lave, hvad man vil. Men derfor er det sgu alligevel chokerende, som tiden går, og der sker bare et eller andet med én, når det tal dukker op. Eksempelvis venter Mette Lisby stadig på at blive voksen. Altså sådan rigtig voksen. - Ja, for hvad er dét? Man tror jo, der kommer et tidspunkt, hvor man forstår sig på realkreditlån og pension, hvor mødet i banken bliver den naturligste ting i verden, og hvor man får Georg Jensen-stel til 12. Det gør der så åbenbart ikke for mig. Ikke endnu, i hvert fald. LÆS OGSÅ:  Selvværdet kommer med alderen, slår psykolog Mette Holm fast. Læs hvorfor på Oestrogen.dk Sociolog Emilia van Hauen: Det er blevet moderne at være ældre! Læs hendes begrundelse på Oestrogen.dk  ;Lørdag, 19. oktober 2013
Anne Laxholm: Når de andre fester, går jeg hjem; Hver fredag sidder nerverne uden på tøjet, når danseparrene i Vild med dans skal på gulvet i TV 2s populære fredagsunderholdningsprogram. Der bliver vrikket, drejet og svedt, og når dansene er overstået på mere eller minder vellykket vis, dommerne har givet parrene deres kommentarer og point og et par er blevet sendt ud af programmet, så slukkes kamerarene og aftenens TV-program fortsætter. Men for holdet bag Vild med dans er slutningen på et program lig med fest. Men det er ikke alle, der tager med videre til afterparty. Jeg kan godt tillade mig at være den gamle dame Den 62-årige dommer Anne Laxholm lader sig nemlig ikke rive så meget med af den gode stemning, når aftenen først er godt gennemført, at hun fortsætter til afterparty. – Nej, nej, og her kommer alderen mig til gode. Jeg kan godt tillade mig at være den gamle dame, der hellere vil skynde mig hjem og drikke en kop te med min mand bagefter, afslører Anne Laxholm. Jeg har ikke et problem med tal For Anne Laxholm, der er født den 14. oktober 1951 – har ikke noget issue med alder, som hun udtrykker det på sit smukke dansk. – Jeg har aldrig haft noget problem med tal. Det skulle da lige være min vægt. Hele min dansekarriere har jeg gerne villet være syv-otte kilo tyndere. Og det vil jeg stadigvæk, siger hun og fortsætter: – Men jeg har absolut ikke noget ønske om at være 20 år yngre. Jeg har hverken haft krise, fordi jeg fyldte 30, 40, 50 eller 60 for den sags skyld, siger hun. Jeg vil gerne følge min datter mange år endnu Der er dog en enkelt grund til, at hendes alder godt kan give et enkelt hovedbrud. Og grunden er hendes datter Lisamaria. – Den eneste grund til, at tanken om alder strejfer mig indimellem, er, at jeg har en datter på 24, og hende vil jeg naturligvis gerne have lov at følge mange år endnu og opleve, hvordan hendes liv former sig, siger Anne Laxholm og fortsætter: – Jeg er jo også heldig. Jeg er rask og har ikke ondt nogen steder. Og så er det jo nemt at sige, at alder ikke er noget problem. LÆS OGSÅ:  Charlotte Fich er ikke i tvivl: Livet som 50+ er federe end livet som 30-årig. Hvorfor – det fortæller hun på søndag.dk Anne Laxholm har i flere tilfælde haft kræft helt tæt ind på livet. Det fortæller hun om her – og om hvordan hun ikke vil lade sig styre af frygten for diagnosen  ;Lørdag, 19. oktober 2013
Nikolaj Steen vandt Mentor 2013 med Julie Bjerre; I DR’s finalshow vandt Nikolaj Steen sejren i ”Mentor” sammen med sin mentee Julie Bjerre. Nikolaj Steen vandt æren og titlen som Årets Mentor 2013, mens Julie vandt et mentorforløb og en pladekontakt hos det internationale pladeselskab Warner Music. I fanalen stod kampen mellem på den ene side mentor Nikolaj Steen med mentee Julie Bjerre og på den anden side mentor Nikolaj Nørlund med mentee Cecilie Trolle. Nikolaj Steen havde kun været mentor for Julie i to uger, men seerne mente altså alligevel, at deres samarbejde skulle belønnes med sejren. Efter en gæsteoptræden med de to tidligere mentorer Lucy Love og Waqas, afgjorde seernes stemmer, at det var Nikolaj Steen og Julie Bjerre, der stod som vindere af Mentor 2013. ;Lørdag, 19. oktober 2013
Thomas Ernst ude af Vild med dans; De syv tilbageværende par i Vild med dans skulle bruge den brasilianske samba til at skille sig af med endnu et par, så feltet på næste fredag er halveret. Samtidig skulle de fire dommere ud i deres ugentlige kamp mod seernes spøjse kærlighedsforhold til Allan Simonsen - en kamp, dommerne har tabt hver uge. Thomas Ernst og Malene Østergaard lagde ud med at forsøge at forhindre en gentagelse af sidste uges omdans med en højt gearet samba, der efterlod et indtryk af mange bevægelser. Dommerne kvitterede med 22 points. Så fulgte Mette Blomsterberg - gul som en sydamerikansk sommersol - og Michael Olesen. Med en charmerende og livsglad indstilling til deres dejligt danske samba vandt de dommernes hjerter i højere grad end deres forgængere. 30 points. Neonfarverne og Mathilde Norholts ynde sprang i øjnene, da hun og Thomas Evers Poulsen derefter i fællesskab overvandt Mathildes angst for løft med en i dommernes øjne gennemsnitlig samba. Parret fik 25 points. Så blev det Allan Simonsens tur sammen med Sofie Kruuse. Der VAR dansefremskridt at spore hos spurven fra Vejle - det kunne også kun gå dén vej. Dommerne belønnede parrets samba, der ledte tankerne mere i retning af Ringsted end Rio, med 12 points. En forbedring af Allan Simonsens tidligere pointrekord med hele 50 %.     Foto: Martin Høien/BILLED-BLADETAllan Simonsen og Sofie Kruuse  Med Allan Simonsen frisk i erindring kunne komikeren Uffe Holm uden problemer fremstå som en smidig, fyrig, solbrændt indfødt brasilianer med mange års sambaerfaring. Dommerne købte billedet trods en gennemsnitlig præstation og gav dem en foreløbig andenplads med 28 points. Måske spillede Uffe Holms overraskende seriøse indstilling til sin deltagelse også ind, og dét fortjener han points for. Feltets bedst matchede par Mads Laudrup og Claudia Rex viste deres sædvanlige ordentlighed og leverede en samba, der bar præg af, at de bare VIL gøre deres bedste hver gang. Det rakte dog ikke til at stjæle andenpladsen fra Uffe Holm. De fik 26 points. Sidste par var endnu et par vindertyper - bordtennisspiller Mie Skov og Vild med dans-veteranen Mads Vad. De var bare gode. Det var ærligt talt ikke til at se, at den ene er danser og den anden er bordtennisspiller. De var helt ligeværdige på danegulvet. Dommerne var enige og gav dem aftenens højeste score, 37 points (deriblandt sæsonens første 10-tal), for flotte dansekundskaber - en egenskab, der ikke har haft megen betydning for de endelige afgørelser i dette års Vild med dans. Og dermed gik seerne i gang med at stemme.     Foto: Martin Høien/BILLED-BLADETMie Skov og Mads Vad  Traditionen tro stemte seerne Allan Simonsen og Sofie Kruuse sikkert videre og efterlod Thomas Ernst og Malene Østergaard i omdans mod Mathilde Norholt og Thomas Evers Poulsen i omdans. Den duel tabte Thomas Ernst og Malene Østergaard. Hovedpersonen Allan Simonsen ryger heller ikke ud i næste runde, for alle par er fredet ved det store Knæk Cancer-show på fredag. ;Fredag, 18. oktober 2013
Robbie Williams’ tøjfirma er gået konkurs; Den britiske musiker og tidligere Take That-medlem Robbie Williams’ tøjfirma Farell har i denne uge indgivet konkursbegæring, skriver The Telegraph. Robbie Williams startede tøjmærket Farell, der fokuserer på tøj til mænd, i 2011 og navnet stammer fra Robbie Williams’ bedstefar Jack Farell fra Stoke-on-Trent. I august åbnede der en Farell ”pop-up-shop” i Covent Garden i London, som efter planen skulle være til stede i seks måneder, men i mandags lukkede den efter kun seks uger. Ifølge avisens oplysninger blev både butiksansatte og designansatte sagt op øjeblikkeligt, ligesom Farells internetbutik heller ikke virker længere. Tidligere Burberry-designer Ben Dickens har været tilknyttet firmaet, men det var altså ikke nok til at holde konkursen for døren. - Siden vi startede, har støtten fra herretøjs-pressen og de internationale forhandlere været fantastisk, og det vil jeg gerne takke dem for. Jeg har også været så heldig at have muligheden for at arbejde med den talentfulde Ben Dickens, og jeg vil savne at kreere og arbejde sammen med ham og ønsker ham al held og lykke i fremtiden, meddeler Robbie Williams i en pressemeddelelse.   ;Fredag, 18. oktober 2013
Video: Pamela Anderson fortæller om maratontræning; Amerikanske Pamela Anderson, der i 1990’erne gjorde stor lykke som livredderen C. J. Parker, er for tiden ved at træne til sin første deltagelse i et maraton – New York Marathon, der løber af stablen den 3. november. Det skriver People Magazine. I en snak med talkshowværten Ellen DeGeneres, fortæller Pamela Anderson, at hun nu kan løbe den halve distance, men er ved godt mod omkring at gennemføre alle 42,1 kilometer. Pamela Anderson deltager i New York Marathon for at skaffe penge til J/P Haitian Relief Organization, der arbejder for at hjælpe den fattige befolkning på Haiti, der stadig har problemer efter jordskælvet i 2010. Løberiet var dog ikke noget, Pamela Anderson følte så meget for til at begynde med: - Jeg begyndte at løbe og hadede det selvfølgelig. Alle hader at løbe de første 500 meter … og nu elsker jeg det. Jeg glæder mig til det. Det opfrisker mit hoved, fortæller Pamela Anderson. Se videoen herunder, hvor hun også fortæller om sine børn.  ;Fredag, 18. oktober 2013
Kom med Mads Laudrup på rundtur i træningslokalerne; ”Vild med dans”-deltagerne har træningslokaler hos produktionsselskabet Mastiff, hvor de tilbringer rigtig mange timer hver uge. Mads Laudrup og Claudia Rex har lavet en lille video, hvor de viser rundt i træningslokalerne, kantinen og også et kig ind i systuen, hvor det flotte dansetøj bliver til. Tag med på rundtur og få et smugkig på blandt andre Mie Skov og Mads Vads træning og på Allan Simonsen og Sofie Kruuses træning til i aften klokken 20. Du kan se videoen her:      Opslag af Mads Laudrup og Claudia Rex - Vild Med Dans 2013.    ;Fredag, 18. oktober 2013
Valdemars Slot er en dyr fornøjelse;" Caroline Fleming, der for tiden er aktuel som dommer i ""Danmarks næste Topmodel"" på Kanal 5, og hendes familie må sande, at det kan være dyrt at drive et slot. Således skriver Ekstra Bladet i dag, at Valdemars Slot, som Caroline Fleming tidligere har ejet, og som i dag ejes af hendes far, lensbaron Niels Krabbe Iuel-Brockdorff, har lidt et samlet tab på lidt over 7,2 millioner kroner på under to år. Det seneste regnskab viser et underskud på 4.858.507 kroner og en egenkapital med et minus på 6.293.937 kroner, mens slottets gæld er på svimlende 76.158.586 kroner. Caroline Flemings rige eksmand Rory Fleming er stadig i bestyrelsen, og ifølge Ekstra Bladet er han den eneste, der har pengene til at holde Valdemars Slot økonomisk oven vande. Det er ikke lykkedes avisen at få en kommentar fra Caroline Fleming. ";Fredag, 18. oktober 2013
Kærlighedsgave til Blomsterberg fra mogenstunden;" Hjemme hos Mette Blomsterberg følger hele familien ivrigt med i fruens ""Vild med dans"" eventyr. Fredag morgen da fru Blomsterberg og gemalen Henrik stod op, ventede der dem en skøn overraskelse. Den yngste datter Maja på 10 havde været i køkkenet og lavet morgenmad til sine forædre. Og til den dansende mor var der en særlig fin tallerken. - Sådan en kærlighedserklæring er jeg stået op til i morges. Maja har været i køkkenet og nusse til far & mor. Lækre 'unge', jubler Mette Blomsterberg på Facebook - og tilføjer: - Med sådan en dejlig start på dagen, så kan den da kun blive god. Vi glæder os helt vildt til at danse vores samba for jer!! Sammen med Michael Olesen skal Mette Blomsterberg danse samba i aftenens show - og der er blevet rullet heftigt med hofterne i træningslokalet. ";Fredag, 18. oktober 2013
Video: Barnaby i København;" Kriminalkommissær Barnabys besøg i København er forbi. Fire dage filmede holdet fra ""Midsomer Murders"" i Danmark, sammen med et hold fra DR. Barnaby og co var i både Nyhavn, på politigården, i Nivå kirke og på en strand i det fiktive ""Clausted"", som Neil Dudgeon, seriens Barnaby, troede var et rigtigt sted i Danmark.  Til april 2014 er afsnittet klar til at blive vist, men forinden fangede vi Barnaby-stjernen, hans assistent Nelson - skuespilleren Gwilym Lee - og ikke mindst danske Ann Eleonora Jørgensen i Tivoli for at høre lidt om, hvad jubilæumsafnit nummer 100 kommer til at rumme af hemmeligheder. Se dem fortælle om optagelserne af seriens afsnit 100 her:        ";Fredag, 18. oktober 2013
Køb ”Vild med dans”-stjerne på Lauritz.com; Skuespiller Thomas Ernst, der danser med Malene Østergaard, har sat sig selv til salg på Lauritz.com. Her kan man byde på en aften med middag sammen med den dansende skuespiller. Pengene går til ”Knæk Cancer”, og Thomas Ernst er glad for, at han på denne måde kan støtte projektet og være med til at gøre en forskel. Og så glæder han sig også til fredag aften, hvor han og Malene Østergaard skal vise, hvordan en rigtig samba skal leveres. Du kan byde på Thomas Ernst ved at klikke her! ;Fredag, 18. oktober 2013
Thure Lindhardt: Jeg kender ikke nogen, der er helt normale; Thure Lindhardt er for tiden aktuel i forestillingen ”Den mystiske sag om hunden i natten” på Betty Nansen Teatret og i den forbindelse har han fået en snak med Metroxpress om rollen som den 15-årige Christopher med Aspergers syndrom. Til spørgsmålet om, hvad det betyder at være normal, og hvordan man finder ind rollen som én, der ikke er helt normal, svarer Thure Lindhardt: - Jeg kender ikke nogen mennesker der er helt normale. Når først du begynder at kradse i overfladen, finder du af, at det ikke findes. Og gud ske tak og lov for det. Men det er ret interessant med normalitetsbegrebet, for det eksisterer inde i os alle sammen. Man skal jo være normal. Det er en folkesygdom, og jeg lider i den grad selv af den, fortæller Thure Lindhardt, der også mener, at jagten på perfektion ikke er noget nyt: - Vi søger det, vi kalder det perfekte liv. Det er jo ligesom for tusindvis af år siden med paradisets have. I dag handler det bare om, at man skal spise ordentligt, forstå sin vrede, være en blød mand, være en rigtig kvinde … Det findes der 28.000 selvhjælpsbøger om. Jeg bliver angst, når folk siger ”her er lykken”. For den er altid heroppe, siger Thure Lindhardt til avisen, løfter hænderne op over hovedet og tilføjer: - Vi kan ikke nå det, for der vil altid være noget, der knækker.   ;Fredag, 18. oktober 2013
Paul Potts: Talentshows er ikke den nemme vej til succes; Både dommere og publikum, der var til stede ved ”Britain’s Got Talent” i 2007, blev særdeles overraskede, da den ukendte mobiltelefonsælger Paul Potts gik på scenen og gav den hele armen med operaklassikeren ”Nessun Dorma” – hans præstation var så fantastisk, at han endte med at vinde konkurrencen. Nu fortæller han til Ekstra Bladet, at han ikke mener, talentshows automatisk giver succes. - Talentshows er ikke den nemme vej til succes. Der findes ikke magiske genveje, og faktisk tror jeg ofte, at det er hårdere at klare sig på baggrund af et talentshow end på baggrund af hårdt arbejde med stille og roligt at opbygge en solid følgeskare af fans. Mit bedste råd er, at man skal være tro mod sig selv og ikke lade sig forføre og distrahere af velmenende ’eksperter’ med gode idéer. Man skal for Guds skyld ikke tro på alle de rosende ord, man hører, men derimod fortsætte med at øve sig benhårdt hver eneste dag, siger Paul Potts til avisen. Hvis du vil se mere til Paul Potts, er der mulighed for det i slutningen af november og starten af december, hvor han er i landet og giver koncerter sammen med Lene Siel. ;Torsdag, 17. oktober 2013
Claus Elming vil have Vild med dans på turné; For nogle uger siden blev et ”Vild med dans”-show for første gang afholdt uden for København, og i anledning af TV 2’s 25-års fødselsdag var hele holdet draget til Odense. Nu fortæller Claus Elming til Metroxpress, at han gerne ser, at ”Vild med dans” også besøger andre byer. - Jeg kunne godt tænke mig at tage 'Vild med dans' på roadtrip rundt i hele Danmark. Ingen flække er for lille eller stor, fortæller han avisen. Og Claus Elmings hjerte banker stadig meget for ”Vild med dans”, selv om han har været med i otte sæsoner: - Det vigtige er, at 'Vild med dans' formår at forny sig hvert år. Selvfølgelig er der en naturlig fornyelse i, at vi har nye deltagere hvert år, men vi hviler ikke på laurbærrene af den grund. Hver sæson kommer vi med fornyelser, som seerne ikke forventer, fortæller Claus Elming, der mener, ”Vild med dans” er ligesom juleaften: - Vi ser alle frem til juleaften og glæder os til, hvad der skal ske. Vi ved, der kommer pakker, men vi ved ikke, hvad der er i dem. Sådan er det også med 'Vild med dans', siger han til avisen.   ;Torsdag, 17. oktober 2013
Vild med dans-vennerne gik sammen i Tivoli;" Der koster mange slidsomme timer i træningslokalerne at være med i ""Vild med dans"", men der bliver også tid til at deltagerne kan hygge sig sammen. Onsdag aften var de - med ledsagere - inviteret i et Halloween-pyntet Tivoli for at se H.C. Andersen eventyrforestilling i Koncertsalen. Det tilbud havde mange af deltagerne taget imod. Blandt andre Mads Laudrup, der havde kæresten Line Hjemsted med, og Malene Østergaard og hendes dansepartner Thomas Ernst. Thomas Ernst havde sin bedste veninde Anne Katrine med - og de fem fik skålet med hinanden i pausen. Malene Østergaard og Thomas Ernst nød - i lighed med de andre ""Vild med dans""- deltagere, at have en friaften, hvor de kunne nyde hinandens selskab i noget andet tøj, end det de træner i. -Men det går rigtig godt med sambaen, og vi glæder os meget til at vise den på fredag, forsikrede Thomas Ernst og Malene Østergaard.   Fredag er den store samba-aften, hvor alle syv tilbageværende par danser den sensuelle latindans.     ";Torsdag, 17. oktober 2013
Saseline efter TV-premiere: Det var grænseoverskridende; Det var en spændt Saseline, der fulgte med fra sidelinjen, da hendes nye program-serie ”Saselines bekendelser” rullede over skærmen. - Det har været en emotionel rutsjetur at have et kamerahold med mig. Nogle gange ville jeg ønske de ikke var der, og andre gange elskede jeg hvert et sekund, fortæller Saseline om tiden med et kamerahold i hælene. - Det er et hudløst ærligt portræt seerne får af mig, og det kan da godt virke grænseoverskridende. Det har været vildt lærerigt for mig at lave ”Saselines bekendelser”, og jeg syntes at det første program var rigtig godt, fortæller Saseline og ser frem til mere. - Jeg glæder mig allerede til at se 2. afsnit. ”Saselines bekendelser vises hver onsdag kl. 21.00 på Kanal 4 ;Torsdag, 17. oktober 2013
Anne Laxholm: Derfor er jeg nervøs hver fredag; ”Vild med Dans”-dommeren Anne Laxholm har levet et liv i rampelyset. I hvert fald i det rampelys, der retter sig mod dansegulvene i den lange række af dansekonkurrencer, hun har deltaget i – altid ledsaget af sin mand Hans Henrik gennem 40 år. Anne Laxholm har guld- og sølvtrofæer derhjemme, men selv om hun har været vant til at danse med folks opmærksomme blikke rettet mod sig, så er fredagene på landsdækkende TV som dommer i ”Vild med Dans” ikke noget, hun bare sådan lige gør – heller ikke selv om hun har været med i ti sæsoner. - Jeg troede, jeg ville blive mere hærdet med årene, men jeg er stadig nervøs. Måske ikke helt så meget som i begyndelsen. Men denne sæson runder vi udsendelse nummer 100, og alligevel har jeg lampefeber, afslører Anne Laxholm. Vi trækker i samme retning Men hvad er det så, der gør, at den rutinerede danser og altid så elegante dommer Anne Laxholm er så nervøs, når kamerarene ruller, danseparrene begiver sig ud i standarddanse, latindanse og show, og hun sammen med de tre andre dommere i dommerpanelet skal give deres bedømmelser. - Lige så snart dørene går op ind til det studie, bliver man fanget ind af den stemning, der er. Af at det er direkte TV, og hvis man laver en bommert, tager man den ikke bare om. Men samtidig er der også en stemning af, at nu trækker vi i samme retning, og det her er vi fælles om at få til at blive godt. Det er en stemning, man mærker blandt alle, hvad enten det er runneren, lydmanden, kameramanden eller danserne. Og det er en dejlig, dejlig stemning, siger hun. Dansen giver mig så meget glæde Og selv om hun har, hvad hun selv kalder lampefeber, så er der jo en grund til, at Anne Laxholm nu på tiende sæson sidder i dommerpanelet i Vild med Dans. - Jeg nyder jo at sidde dér i dommerpanelet uge efter uge og se, hvordan dansen, der har givet mig så meget glæde, kommer til at gøre det samme for andre mennesker, siger hun. LÆS OGSÅ:  Når holdet bag Vild med dans slutter fredagens udsendelse af med en stor fest, så tager Anne Laxholm hjem. På søndag.dk fortæller hun hvorfor Anne Laxholm har i flere tilfælde haft kræft helt tæt ind på livet. Det fortæller hun om her – og om hvordan hun ikke vil lade sig styre af frygten for diagnosen  ;Torsdag, 17. oktober 2013
En ombejlet Erik Brandt fyldte 70 år; De fleste kender den farverige mand i samlivet med sin hustru Margit Brandt som døde i 2011. Hun havde øje for design og med Eriks øje for forretning var de et perfekt match. Men som i alle andre forretningseventyrer gik det op og ned – også for Brandt´erne. Men mange husker også historierne om Erik Brandts flamboyante livsstil, som når det gik vildest til 80´erne i selskab med Andy Warhol og på den legendarisk Studio 54. Parret flyttede i en årrække til New York, hvor de levede det vilde New Yorker-liv. Efter Margits død var Erik fyldt med selvmordstanker. Umiddelbart efter hendes død, var det simpelthen for svært at leve alene. Men nu har Erik igen fået mod på livet. Han er midt i en transformation, som handler om at tabe nogle kilo og han er tilsyneladende stadig en ombejlet herre, når det handler om kvinder. - Det kan man jo ikke forstå med den store mave, jeg har, men nu hvor jeg er begyndt at træne alvorligt, bliver der rift om mig, har han tidligere fortalt til BILLED-BLADET. ;Torsdag, 17. oktober 2013
Kim Larsen har stadig succes; Kim Larsen, der kan se tilbage på mange årtier med succes på den danske musikscene, ser ikke ud til at miste det økonomiske fodfæste lige foreløbigt. Ifølge BT, der citerer Berlingske Business, viser egenkapitalen i Kim Larsens selskab Kim Larsen ApS sig at være på hele 51,8 millioner kroner, hvilket er en stigning på seks millioner i forhold til sidste år. Kim Larsen, der siden 1995 har boet i Odense, bliver 68 år i næste uge, og han har således råd til at give sig selv en fødselsdagsgave ud over det sædvanlige. ;Torsdag, 17. oktober 2013
De unge mødre: Natascha Linea får sin datter hjem; I to måneder har de grædt, savnet og kæmpet for at deres barn hjem, efter hun blev tvangsfjernet fire dage efter fødslen. Da telefonen ringede hjemme hos Natascha Linea forleden formiddag, turde hun næsten ikke tro sine egne ører. Hun fik nemlig en besked, som gjorde både hende og kæresten Bent så lykkelige, at de resten af dagen hverken vidste, hvad de skulle sige eller gøre. For hvad foretager man sig, når man lige har fået af vide, at man endelig får sin elskede datter hjem? Savnet hende i to måneder Det er to måneder siden, at 18-årige Natascha Linea og 21-årige Bent måtte tage afsked med deres grædende datter, da hun blev tvangsfjernet fire dage efter fødslen. Siden har de selv grædt og savnet, mens de har kæmpet for deres ret til at være forældre i Ankestyrelsen. I går kom så afgørelsen: Lia skal hjemsendes og være hos sin far og mor. Overlykkelig - Vi er simpelthen overlykkelige lige nu, siger Natascha Linea, som endnu ikke ved præcist, hvornår hun får sin datter i armene igen, og de kan starte den familie, som de så brændende ønsker sig at blive. Lige nu venter hun på at blive kontaktet af Odense Kommune, som skal fortælle, hvordan hjemsendelsen præcist skal foregå, og om familien skal flytte på et mor-barn hjem, eller de får hjælp i hjemmet. Nu er hun mit barn - Lige nu har jeg da vildt lyst til at hente hende hos plejefamilien. Nu er hun jo mit barn. Det har hun selvfølgelig været hele tiden, men nu har vi har pair på det, siger Natascha Linea, som er nødt til at have lidt tålmodighed endnu. Men det er ikke let efter to måneder, hvor hun konstant har savnet sit barn, og hvor hun har talt ned til om mandagen, hvor hun og Bent fik lov til at være sammen med deres datter hos plejefamilien. Holdt tårerne tilbage - Søndagene har været svære, for så var der jo næsten gået en uge. Mandagene var selvfølgelig endnu værre, hver gang vi skulle sige farvel til hende. Jeg kunne godt holde tårerne tilbage, når jeg stod med hende. For hendes skyld ville jeg ikke græde, men når jeg kom hjem, så græd jeg, siger den unge mor, som ikke længere skal tage afsked med sin datter hver mandag. Nu skal de have et liv sammen. Lia blev revet ud af mine arme Selv er hun ikke i tvivl om, at adskillelsen har sat sine spor allerede. - Jeg kan godt mærke på Lia, at hun har oplevet et svigt. Hun blev jo revet ud af armene på mig. Men jeg tror også, alt det her kommer til at betyde, at vi får et meget stærkt bånd. Jeg vil nok være sammen med hende konstant, og de første par uger, vil jeg sikkert have svært ved at give hende fra mig. Jeg bliver sikkert en pyldremor. Fik aldrig chancen Selv tvivler Natacha Linea ikke på, at hun er en god mor, selvom kommunen mente noget andet. - Jeg har hele tiden følt, at jeg kunne være en god mor. Men jeg fik jo ikke lov at bevise det. Jeg fik aldrig en chance, og så kan man jo godt komme i tvivl til sidst. LÆS OGSÅ:  Natascha Linea har aflyst dåben Natascha Linea måtte gå fra sin grædende datter  ;Torsdag, 17. oktober 2013
Timm Vladimir: Vi SKULLE bare være sammen; Det er både romantisk og lige til en film. Historien om hvordan Timm Vladimir og Katrine Engberg mødte hinanden. Timm går ikke rundt og forlader sig på skæbnen, understreger han. - Men nogle gange er den bare meget insisterende, og så må man sige: Okay, nu har jeg fået 10 vink med en vognstang, måske jeg skulle kigge på det alligevel. Fortæl! - Første gang, jeg mødte Katrine, var da hun skulle danse til en premierefest for noget musik, Gordon og jeg havde lavet. Der var bare et eller andet med hende – og jeg går altså ikke rundt og bliver tiltrukket af alle mulige kvinder hele tiden! – så det var lidt mærkeligt. Vi begyndte at ringe lidt sammen, helt uskyldigt, for jeg stod og skulle giftes, så det var ikke verdens bedste situation. - Så vi mødtes et par gange, men lukkede ned for det, og så ikke hinanden i seks-syv år. På trods af at vi begge to bevægede os i den forholdsvist lille underholdningsbranche. Så blev jeg separeret, og den dag, jeg var oppe og skrive under på skilsmissepapirerne, gik jeg direkte fra Overformynderiet over til nogle lokaler, hvor jeg skulle øve noget dans til min værtsrolle i Danish Music Awards ugen efter. Og dér stod Katrine og underviste. Det var første gang, jeg tænkte, at der måske var noget skæbneagtigt over det. Skæbnens kæmpe hammer - Vi blev i hvert fald helt befippede begge to, for tiltrækningen var der stadig, men hun var så blevet gift i mellemtiden. Men vi ringede lidt sammen, og kom senere til at arbejde sammen, hvilket tiltrækningen ikke blev mindre af. Men vi var begge to i forhold, og jeg havde det sådan, at jeg ville være fri af alle forhold, før jeg turde noget med hende, for det var en meget kraftig tiltrækning. - Så vi lukkede ned endnu en gang, men en aften stod jeg til en fest og var lidt halvfuld, og så kunne jeg ikke lade være med at sms’e til hende. ’Tænker på dig’, skrev jeg bare. Det var midt om natten, så jeg havde ikke regnet med at få svar, men der kom en sms tilbage med det samme, at hun var hos en veninde og på vej ind til en fest i byen, om vi skulle høres ved senere. Fint nok. Lidt senere skrev hun så, at hun var ankommet til festen og lige ville se, hvad det var for noget. ’Okay, cool’, skriver jeg – og i samme øjeblik, jeg havde sendt den, kigger jeg op, og dér står hun i døren. Til den samme fest hos nogle mennesker, ingen af os kendte, eller havde været hos før. Wauw! - Ja. Vi SKULLE bare. Og den aften gik vi hjem sammen, og har været sammen lige siden. Vi havde begge to fået vasket tavlen ren på det tidspunkt, og var ret enige om, at det var skæbnen, der havde banket på med en KÆMPE hammer. Den prøvede at føre os sammen gang på gang, men vi havde ikke turdet. Men den aften var det bare for vildt. Og så turde vi godt at lukke op for den pose. En rigtig god pose… - Ja, for fanden. Vi er stadig vildt glade for hinanden, det var bare det helt rigtige. Det ER det rigtige. Så hvis du spørger, hvor jeg er henne i mit liv om 20 år, så ved jeg det ikke. Det eneste, jeg er sikker på, er at jeg er sammen med Katrine. LÆS OGSÅ:  Komikeren Geo: Jeg har fundet den rette i Christiane Lars Hjortshøj: Jeg er voldsomt tiltrukket af kvinder på min egen alder  ;Torsdag, 17. oktober 2013
Pippa Middleton vil gerne være med i Vild med dans; Da Pippa Middleton for nyligt blev 30 år, ville hun holde en fødselsdag med spansk tema, og i den forbindelse havde hun lært at danse lidt flamenco, så hun kunne overraske sine gæster. Det fortæller hertuginde Catherines søster i sin klumme i den britiske avis The Telegraph. Nu viser det sig så, at al den flamenco har givet Pippa Middleton blod på tanden til at lære endnu mere dans – og hun vil ovenikøbet gerne tage imod en invitation til at vise evnerne i ”Strictly Come Dancing”, som ”Vild med dans” kaldes på de breddegrader. - Det har inspireret mig at lære flamenco – tænk på ”Dirty Dancing” (dansefilm fra 1987 med Patrick Swayze og Jennifer Grey, red.). Jeg arbejder på merenque, cha-cha-cha og selvfølgelig også Johnny og Babys løft. Det er god træning, hvis jeg nogensinde bliver spurgt, om jeg vil være med i ”Strictly Come Dancing” – det ville altså være sjovt! skriver Pippa Middleton blandt andet i klummen.  ;Onsdag, 16. oktober 2013
Allan Simonsen fejrer VM-sejr sammen med danseveninder; Selv om Allan Simonsen og Sofie Kruuse har et travlt program med en pakket kalender, tog de sig tid til at drikke champagne i træningslokalet i Risskov. Både Allan og Sofie bor i Jylland, så de træner i Risskov ved Århus, hvor Sofie Kruuse også underviser i dans. I lørdags vandt Sofie Kruuses veninde og tidligere dansekonkurrent Michelle Abildstrup VM i latinamerikanske danse – og det ville Sofie og Allan gerne sætte tid af til at skåle på. Michelle Abildtrup vandt det flotte mesterskab sammen med Martino Zanibellato, og det er første gang et dansk par vinder det mesterskab. Se Allan Simonsen og Sofie Kruuse ønske tillykke med den flotte sejr på videoen her.  ;Onsdag, 16. oktober 2013
Gordon Ramsay kopier kronprins Frederik; Gordon Ramsay, som blandt andet er kendt for at bruge sit heftige temperament og sine kompetencer inden for succesfuld restaurantdrift til at redde vingeskudte spisesteder i TV-programmet ”Gordon Ramsays køkkenmareridt”, har nu vist, at han også formår at gennemføre en Ironman. Det skriver People Magazine. I søndags kæmpede Gordon Ramsay sig således gennem 3,8 kilometer svømning, 180 kilometer cykling og 42 kilometers maratonløb på Hawaii. Senere meddelte han på Twitter, at det var hårdere end åbningsaftenen på en ny restaurant. Med den nyligt overståede Ironman har Gordon Ramsay nu en fornem sportspræstation til fælles med kronprins Frederik. I august gennemførte kronprinsen en Ironman herhjemme, dog med en bedre tid end Gordon Ramsay – mens TV-kokken klarede det på omkring 14 timer, var kronprins Frederik i mål efter omkring 10,5 timer.  ;Onsdag, 16. oktober 2013
Iben Hjejles sixpack skyld i Anders Lund Madsens vægttab; For to år siden besluttede Anders Lund Madsen, der i går blev 50 år, sig for, at det var på tide at tabe sig. Siden da har han ved hjælp af rådgivning fra personlig træner Lotte Arndal tabt 13 kilo. Det fortæller han ALT for damerne. – På et tidspunkt blev der lavet en sammenklipning med mig i fjernsynet gennem to et halvt år, og der kunne jeg virkelig se, hvordan jeg boblede op. Herfra voksede motivationen til at gøre noget, og at pilen endte med at pege på Lotte, skyldtes et billede af Iben Hjejles sixpack, som Lotte havde hjulpet med at forme, fortæller Anders Lund Madsen. – Min motivation var Iben Hjejle, men det er jo forskelligt fra person til person. For andre vil det være noget andet. Og så er timing vigtigt. Hvis Iben havde fået den sixpack et halvt år tidligere, havde jeg ikke været fed nok til at kunne tage mig af det, tilføjer han til ugebladet. ;Onsdag, 16. oktober 2013
Video: Se Thomas Ernst træne samba; Samba er rullende hofter og sensuelle rytmer, og det er lige noget for Thomas Ernst, der danser med Malene Østergaard. I sidste show fik parret 16 i samlet karakter af dommerne for deres slowfox, og det var faktisk aftenens dårligste karakter efter Allan Simonsen og Sofie Kruuses samlede karakter på 8. Men parret er sikre på, at de vil blive belønnet højere for deres samba, for Thomas Ernst er eminent til at sætte fra på kuglelejerne i hofterne – og han ELSKER allerede samba. Se den 23-årige skuespiller give en forsmag på sin samba-kunnen på videoen herunder…  ;Onsdag, 16. oktober 2013
Derfor sagde Frederik Fetterlein ja til TV-program; Frederik Fetterlein, der tidligere har dannet par med Saseline Sørensen, som han har den femårige søn Sean med, kan i aften ses på Kanal 4, når der er premiere på programmet ”Saselines bekendelser”. I programmet kan man få et indblik i Saselines liv uden for den røde løber, og her løftes også lidt af sløret for forholdet til ekskæresten Frederik Fetterlein. Der er ifølge HER & NU en særlig årsag til, at han har sagt ja til at medvirke i programmet: - Jeg stillede op, fordi jeg fik at vide, at hvis jeg gjorde det, ville Kanal 4 betale vores fælles gæld. Ellers ville jeg aldrig stille op i et program, hvor jeg bliver svinet til, fortæller Frederik Fetterlein til bladet. Du kan ses ”Saselines bekendelser” i aften på Kanal 4 klokken 21.00. ;Onsdag, 16. oktober 2013
Thomas Eje slemt forbrændt; Thomas Eje, 56, fik andengradsforbrændinger, da han kom slemt til skade under madlavningen derhjemme. Det skriver HER & NU. Thomas Eje faldt, da han gik hen over et vådt køkkengulv bærende på en gryde fuld af spilkogende spagetti, og mødet med det varme indhold resulterede i forbrændinger i ansigtet og på kroppen. - Bagefter havde jeg et ansigt som den forbrændte Formel 1-kører Niki Lauda. Men heldigvis helede mine sår fuldstændigt efter et par uger. Jeg nærmest skrællede sårlaget af ansigtet, og nedenunder var der fin, ny hud, fortæller Thomas Eje om hændelsen.   ;Onsdag, 16. oktober 2013
Bodil Jørgensen: De tror, jeg er mormor til min datter; Det burde nok egentlig have været overgangsalderen der bankede på. Men det var det ikke. Det var et barn, og skuespilleren Bodil Jørgensen blev i en alder af 47 år mor for tredje gang til lille Rigmor. Direkte spørgsmål I dag er hun 52 år, og det er ikke alle i hendes omgivelser, der forstår, at hun er blevet mor i så sen en alder. - Engang spurgte nogle børn i gården mig, om jeg var mormor til min datter Rigmor. Jeg sagde: ’nej, jeg er hendes mor.’ Så spurgte de, ’hvorfor har du så så mange streger i hovedet’, siger Bodil Jørgensen i et interview med Alt for damerne. Elsker at snakke Den lille bemærkning fra børnene er dog ikke noget, den erfarne mor taget fortrydeligt op. - Jeg elsker at snakke med folk, og det er i sagens natur ofte dem, der kontakter mig. Dét, de kan fortælle, overgår alle de historier, jeg nogensinde kommer til at fortælle, siger Bodil Jørgensen. Skuespilleren er fra 23. oktober aktuel med teaterstykket ’Faderen’ på Det Kongelige Teater. LÆS OGSÅ:  Victoria Beckham har dårlig samvittighed over for sine børn. Læs hvorfor på IN.dk Michelle Pfeiffer mener, at det er hårdt for psyken at blive ældre i Hollywood. Læs mere på IN.dk  ;Tirsdag, 15. oktober 2013
Mathilde Norholt og Thomas Evers i genbrugstøj;" I 2010 vakte Laura Drasbæk og Silas Holst opsigt da de dansede samba i gule frynsekostumer, der gav associationer til Laura som kylling og Silas som skrydende hanekylling. Nu har Mathilde Norholt og Thomas Evers Poulsen fundet de gule kostumer frem i systuen og overvejer at få dem syet til, så de kan danse i gult, når de på fredag skal på gulvet i en samba. Alle de syv tilbageværende par danser samba på fredag, så der bliver hede latinrytmer i studiet. Uffe Holm, der danser med Karina Frimodt, melder fra træningsstudiet, at de kommer til at levere den svedigste samba. Mie Skovs dansepartner, Mads Vad, jubler: - Samba er min absolutte yndlingsdans! Så vi kommer til at se rullende hofter, sensuelle trin i en masse-samba, der leder tankerne hen på Brasilien og karneval i Rio. Om Mathilde Norholt og Thomas Evers Poulsen trækker i ""kyllinge-kostumet"" bliver afsløret, når de kommer på gulvet.    Foto: Martin Høien/BILLED-BLADETLaura Drasbæk og Silas Holst i deres gule antræk.  ";Tirsdag, 15. oktober 2013
Michael Douglas afslører: Frygtede at miste kæben; I et interview med skuespiller-kollegaen Samuel L. Jackson på det britiske talkshow ”This Morning”, indrømmer den 69-årige Micahel Douglas, at han i vireligheden havde tungekræft. Da Douglas’ læge fandt en knude på størrelse med en valnød for roden af skuespillerens tunge, opfordrede lægen ham til ikke at fortælle sandheden om kræftsygdommen. Under interviewet fortalte Michael Douglas, at lægen havde advaret ham om, at hvis det blev nødvendigt at operere, så ville han sandsynligvis miste både kæbe og tunge. Med udsigten til at Michael Douglas kunne få sit ansigt vansiret af sygdommen, blev de i fællesskab enige om at melde ud, at skuespillere havde fået strubekræft. Michael Douglas gennemgik en aggressiv kemoterapi og strålebehandling og blev erklæret helbredt i januar 2011. ;Tirsdag, 15. oktober 2013
Tillykke til Thomas Helmig; Thomas Helmig, der i næsten tre årtier har været en succesfuld del af den danske musikscene, bliver 49 år i dag og kan således fejre fødselsdag som relativt nyslået single. For nyligt kom det frem, at han og Renée Toft Simonsens 17 år lange forhold og 13 år lange ægteskab var slut, og at de ville ”forblive hinandens bedste venner resten af vores dage”, som de blandt andet meddelte. Kort efter kunne SE og HØR så berette, at Thomas Helmig havde taget en ny rejsekammerat, lægen Tina Horsted, med til koncert i Spanien, men ifølge Tina Horsted er der ikke tale om, at hun er Thomas Helmigs nye kæreste – de er blot gode venner. Hvordan og med hvem Thomas Helmig tilbringer sin 49 års fødselsdag vides ikke, men ifølge sangerens Facebook-side kommer der et nyt album fra hans hånd i starten af november, så måske henlægger Thomas Helmig fødselsdagen til studiet. ;Tirsdag, 15. oktober 2013
Barnaby vil se landskamp i Danmark; Kriminalkommissær Barnaby – den engelske skuespiller Neil Dudgeon - er i disse dage i København for at filme seriens afsnit nummer 100. Men i aften har han sikret sig en time-out.  Der er nemlig landskamp på programmet – oven i købet en vigtig VM kvalifikationsdyst mellem England og Polen. ”Jeg har kigget i programmet og set at det danske hold ikke kan nå at kvalificere sig længere. Jeg havde ellers overvejet om jeg skulle gå til landskamp i Parken, men nu må jeg vel prøve at finde en pub, der viser den engelske landskamp i stedet - hvis ellers jeg tør. Jeg husker stadig hvordan jeg gemte mig græmmelse bag min lænestol, da Polen i 1973 smadrede Englands VM-drømme og kvalificerede sig istedet for os”, siger Neil Dudgeon, der er indlogeret på et hotel i indre København. Barnaby-stjernen er privat en glødende fan af Fulham, hvor danske Leon Andreasen bl.a har spillet. Den tidligere Barnaby – John Nettles – var Arsenal fan, og have et blødt punkt for danske Nicklas Bendtner. Om Neil Dudgeon når at se fodboldkampen i aften vil dagens optagelser afgøre. Barnaby-holdet - hvor Ann Eleonora Jørgensen er blandt de danske skuespillere - skal i dag filme på forskellige steder i København, og fortsætter i morgen og torsdag i det fiktive ”Clausted”, som den fiktive danske by i Nordsjælland hedder i afsnittet ”Mord i København”, der skal sendes i DR til april.     ;Tirsdag, 15. oktober 2013
De unge mødre-Line: Tæt på at miste sin søn; Hendes lille dreng var alvorlig syg og tæt på at dø. Kun ved et mirakel overlevede han. For et år siden besluttede Line Meyer Rasmussen fra ”De unge mødre”, at hun ville finde et bøssepar og have et regnbuebarn. Nu er drømmen blevet til virkelighed. Den 17. august fødte hun sit tredje barn, Alexander. Alt var lykkeligt, og efter blot tre timer blev de udskrevet. Men lykken varede kort. Inden for et døgn gik han fra at være frisk til at kæmpe for sit liv. Ingen hjælp I et helt døgn ville den lille dreng ikke spise. - Han ville slet ikke tage fat. Intet virkede. Jeg prøvede at malke ud på en ske og prøvede at give ham vand, men han kastede det bare op. Han have heller ingen afføring, fortæller Line. Hun vidste, noget var helt galt og ringede flere gange til Barselsklinikken på Kolding Sygehus. Hun forsøgte alt, hvad de foreslog, men det hjalp ikke, og de nægtede at se ham. - Mandag morgen kontaktede jeg sundhedsplejersken. Hun forsøgte at give ham modermælkserstatning og ligge ham hud mod hud, lige som jeg selv have gjort. Da det ikke hjalp, sørgede hun for, at vi blev indlagt, fortæller den 22-årige mor. Tæt på at dø De mistænkte en infektion i maven, men for en sikkerheds skyld røntgenfotograferede de maven. - Ja, jeg skal lige så godt sige det, som det er, sagde sygeplejersken. - Der er noget galt med hans tarme. Hvis han ikke bliver opereret, så dør han. - Min krop rystede. Det var ikke os, det her skete for. Jeg gik nærmest ud af min krop og oplevede det hele som en film, fortæller Line. Hun og de to fædre fik at vide, at Alexander ikke ville have overlevet, hvis de havde ventet ret meget længere. Og lægerne kunne ikke garantere, om deres lille dreng ville være i live blot fire timer senere. - Jeg fik lov til at holde ham, inden han kom over i en anden kuvøse og kørt til Odense Universitetshospital. Jeg vidste ikke, om det var sidste gang, jeg holdte ham i mine arme. Jeg gik helt i baglås. Jeg kunne ikke forstå det, siger hun. Operation på operation Lægerne havde fundet ud af, at han tyktarm var svulmet op, og den fungerede ikke. Ved operationen fik Alexander en stomi. Det er midlertidigt, og han skal opereres igen. De ved endnu ikke hvor mange gange. - De mistænker en bestemt sygdom, mangel på celler i tyktarmen. Men de kan ikke sige det med sikkerhed endnu, fordi han er så lille. Hvis det er den sygdom, så er der forskellige grader af dem. Nogen får medicin, mens andre får skåret noget at tyktarmen af, forklarer Line. Mor er bekymret Efter operationen var Alexander et helt andet barn. - Han kunne sutte og var veltilpas, fortæller den unge mor. Line selv var meget påvirket af situationen. - Det er dejligt, at han overlever. Selvfølgelig. Men der er mange spekulationer, for det er jo slet ikke overstået endnu. Hvad nu hvis det ikke er den her sygdom?, spørger hun. Hun var indlagt med Alexander i halvanden uge, hvor begge fædrene også var på hospitalet. Beskytter de store børn Lines to andre børn, Maria på 5 år og Martin på snart 2 år, er blevet beskyttet mod for meget viden. - Martin forstår det overhovedet ikke. Maria ved, at vi skal ind på sygehuset igen, hvor de skal kigge på ”posen” igen, som vi kalder stomien herhjemme, siger Line. Både for dem og for Alexander er posen blevet en del af hverdagen nu, men Line stoler på, at lægerne finder en anden løsning inden længe. - Vi ved ikke, hvordan det ender. Afhængig af hvilken læge vi har talt med, skal han have stomi i tre til ni måneder, siger hun. I mellemtiden sørger hun for, at Alexander får alt den opmærksomhed, han er brug for. - Vi skulle starte helt forfra med amningen og motorikken. Vi har trænet rigtig meget, så han er ikke bagud nu, siger hun lettet. Orlov fra uddannelse  Hun har valgt at tage orlov fra sin pædagoguddannelse, indtil Alexander er så stabil, at han kan komme i dagpleje. - Jeg møder ikke op på skolen, inden han er færdigbehandlet. Jeg læser nu, mens han har det godt, opdaterer mig, men jeg kan ikke koncentrere mig om det, når han skal opereres igen. Det skal han her i november. De skal tjekke, om det er den celle-sygdom, de mistænker, siger hun. Frygten for at miste sin lille dreng er ved at være forsvundet. - Nu tør jeg godt at sove igen, og min appetit er vendt tilbage. Men jeg er stadig ked af det hele, fortæller hun. Lægger sag an Line er vred på Kolding Sygehus og har klaget over, at de nægtede at se hende og Alexander, da den lille dreng havde allermest brug for det. Det kunne have kostet ham livet. - Det er under al kritik. Jeg synes, de skal fyres alle sammen. Jeg priser mig lykkelig for, at jeg ikke var førstegangsfødende, for så ville jeg jo bare have stolet på dem, siger Line og gyser ved tanken om, hvad det kunne have betydet for hendes lille dreng. Line er allerede nu godt i gang med at ligge sag an mod sygehuset. Vi tager det alvorligt Kolding Sygehus vil ikke kommentere på den konkrete sag, men skriver i en mail: - Vi tager det altid meget alvorligt, når patienter klager over den behandling, de har fået. Derfor inviterer vi altid til en samtale, så vi kan få afklaret de nærmere omstændigheder i forbindelse med forløbet. LÆS OGSÅ:  Se Nanna fra De unge mødres kærestetatovering Natascha Linea fra De unge mødre kæmper for sin datter  ;Tirsdag, 15. oktober 2013
Anne Laxholm vil ikke være den strenge dommer; I ti sæsoner har massevis af kendte danskere vovet sig ud på dansegulvet med hver deres professionelle dansepartner i det populære TV 2 program Vild med Dans. De fleste dansepar har imponeret, mens nogle få er faldet igennem. Men hvor danserne – både de professionelle og nybegynderne – har skiftet igennem de ti sæsoner, så har Anne Laxholm været fast del af dommerpanelet i ti sæsoner. Og i løbet af de mange sæsoner er hun ofte blevet påhæftet prædikatet den strenge dommer, selv om hun ikke selv synes, hun er så streng endda. Jeg vil ikke være dommer på en bestemt måde Og faktisk var netop det med at få et prædikat eller en rolle noget af det, hun lagde vægt på, da hun i sin tid søgte om at blive en del af dommerpanelet i Vild med Dans.  – Det var en af de få ting, jeg betingede mig, da vi blev screentestet – jeg ville ikke være med i noget, hvor jeg skulle være dommer på en bestemt måde. Og det er blevet respekteret, siger hun. Men i dag kan Anne Laxholm godt forstå, hvorfor lige netop hun ud af de fire dommere i panelet har fået det strenge prædikat. – Jeg kan så godt se, at når vi sidder dér ved dommerbordet, fire forskellige personligheder, så kommer jeg måske nemmere til at virke som den strenge. Men det er ikke noget, der er blevet påduttet mig af tv. Og jeg prøver ved gud heller ikke at være det. Jeg er nok bare mere tør. Jeg er ikke... Ja, hvad skal jeg næsten sige... Jeg er ikke entertainer, vel. Jeg er mig. Ja, lad os sige det sådan, at jeg er mig, siger hun.     -   ;Tirsdag, 15. oktober 2013
Fifty Shades-filmen mangler den mandlige hovedrolle; Mange fans rundt omkring i verden er spændte på filmatiseringen af E.L. James’ erotiske bestseller-trilogi ”Fifty Shades of Grey”, men nu viser det sig, at de måske risikerer at komme til at vente lidt længere på premieren - den mandlige hovedrolleindehaver, Charlie Hunnam, er nemlig sprunget fra, kort tid før optagelserne går i gang. Det skriver The Hollywood Reporter. I september måned blev det offentliggjort at Charlie Hunnam skulle spille Christian Grey, og Dakota Johnson skulle spille Anastasia Steele. Nu har Universal Pictures så meddelt, at 33-årige Charlie Hunnam, der for tiden er en del af TV-serien ”Sons of Anarchy”, ikke kan medvirke i ”Fifty Shades of Grey” på grund af tidsmangel, der medfører, at han ikke kan nå at forberede sig på rollen. Ifølge The Hollywood Reporter slutter produktionen af ”Sons of Anarchy” den 21. oktober, og optagelserne til ”Fifty Shades of Grey” er planlagt til at begynde den første november. To kilder fortæller dog The Hollywood Reporter, at Charlie Hunnams farvel til filmen ikke har noget med tidspres at gøre. I stedet er han blevet overvældet af den enorme opmærksomhed, han har fået efter at have sagt ja til at spille med i filmen. Da der for nyligt var premiere på ”Sons of Anarchy” var Universal nødt til at hyre bodyguards til at passe på ham, og på den røde løber handlede spørgsmålene stort set kun om ”Fifty Shades of Grey”. Det skulle således ikke være bekymring over selve rollen som Christian Grey, der har fået Charlie Hunnam til at ombestemme sig. Selv om filmselskabet nu har fået meget travlt med lynhurtigt at finde en erstatning, så produktionsplanen ikke skrider, er der sandsynligvis andre, der glæder sig over udskiftningen. Således var Charlie Hunnam og Dakota Johnson ikke de hardcore fans’ førstevalg, for da valget af dem blev offentliggjort tilbage i september, blev en underskriftsindsamling mod dem søsat på internettet, og mere end 80.000 skrev under på, at de hellere så andre i rollerne. Og sådan en underskriftsindsamling kan også bruges til at advokere for, hvem man som biografgænger og ”Fifty Shades of Grey”-fan gerne ser i rollen som Christian Grey – Daily Mirror meddeler, at over 87.000 indtil videre har skrevet under på, at rollen bør gå til skuespilleren Matt Bomer. Efter planen får ”Fifty Shades of Grey” premiere til august 2014, men det vides endnu ikke, om premieren bliver rykket som følge af forsinkelser i produktionen. ;Mandag, 14. oktober 2013
Thure Lindhardt: Jeg er blevet bedre til at holde fri; Thure Lindhardt, der blandt andet huskes fra ”Flammen og Citronen”, ”Nordkraft” og Natascha Kampusch-filmen ”3096 dage”, kan fra torsdag opleves på Betty Nansen Teatret i forestillingen ”Den mystiske sag om hunden i natten”. Her spiller Thure Lindhardt den 15-årige dreng Christopher, der har Aspergers syndrom. I den forbindelse er han blevet interviewet til Politikens IBYEN-tillæg, hvor man blandt andet spørger Thure Lindhardt, om han identificerer sig med sådan en rolle eller har spillet så meget, at han har en mere praktisk tilgang til det. - Jeg synes, det skal koste mig noget, hver gang jeg spiller. Jeg skal kunne relatere til det på et mere menneskeligt plan. Samtidig er jeg med alderen blevet mere bevidst om, at det er historier, jeg er med til at fortælle på teater og på film. Man skal passe på ikke at forsvinde helt ind i det. Jeg er på det seneste blevet meget bedre til at holde fri. Det tror jeg, at jeg er blevet en bedre skuespiller af, fortæller Thure Lindhardt. På spørgsmålet om, hvorvidt det er sværere at stå på en teaterscene end foran et filmkamera, svarer Thure Lindhardt: - Det er to helt forskellige processer. Det svære er jo, at man på teatret, når man spiller en stor rolle som den her, er både instrument og dirigent. Du skal trække dig selv op hele tiden. På film går man ind i noget mere nærhed, der er meget mere tankebaseret. Så tager du scenen otte gange fra forskellige vinkler. Det er mere laboratorieagtigt. Det gode ved teaterprøver er, at jeg godt kan have en dag, hvor jeg ikke har fat i det. Det gør ikke noget. Jeg kan jo gå hjem og tænke over det til i morgen. På film skal man ramme det rigtige øjeblik. ”Den mystiske sag om hunden i natten” spiller fra 17. oktober til 24. november på Betty Nansen Teatret, og udover Thure Lindhardt medvirker blandt andre Mille Dinesen, Stine Stengade og Henrik Lykkegaard. ;Mandag, 14. oktober 2013
Michael J. Fox støtter dansk forskning med millioner; Skuespilleren Michael J. Fox, der blandt andet huskes for ”Tilbage til fremtiden”-filmene og TV-serierne ”Blomsterbørns børn” og ”Spin City”, har via sin fond Michael J. Fox Foundation for Parkinson’s Research, forkortet MJFF, doneret 5,5 millioner kroner til den danske medicinalvirksomhed Lundbeck. Det skriver Ekstra Bladet. Michael J. Fox fik konstateret den frygtede hjernesygdom i 1991 og fortalte offentligt om diagnosen otte år senere. Siden da er han gået ind i kampen mod Parkinsons sygdom, og hans fond MJFF har indtil videre doneret mere end 1,9 milliarder kroner til forskning i sygdommen, ligesom den er et af verdens førende videnscentre inden for Parkinsons sygdom. Donationen til Lundbeck fordeles mellem to forskningsprojekter, hvor man arbejder på at udvikle potentielle nye lægemidler mod Parkinsons sygdom. - Vi er stolte over, at MJFF ønsker at samarbejde med os om vores forskning. Verdens førende forskere er tilknyttet MJFF, og med forskningsbevillingerne følger en stor anerkendelse af det arbejde, vi udfører her i Lundbeck, siger Kim Andersen, der er direktør for Lundbecks danske forskningsafdeling, i en fondsbørsmeddelelse. ;Mandag, 14. oktober 2013
Anne Laxholm har haft kræft helt inde på livet; Kræft er den hyppigste dødsårsag blandt danskere under 65 år, og hver dag får 90 danskere konstateret kræft. Kun halvdelen overlever. Det er barske tal, og det er blandt andet disse tal der har fået Vild med Dans-dommeren Anne Laxholm til at være med til at samle ind til Kræftens Bekæmpelse og være del af den Knæk Cancer-kampagne, som hele uge 43 vil præge mange af udsendelserne på TV 2 - også Vild med Dans. Cecilie Beck er vært for TV 2s store indsamlingsshow Knæk Cancer. Og det er helt naturligt for hende at gøre noget for andre – ja faktisk er det en pligt, fortæller hun her! Og den 62-årige dommer har på mange måder haft kræft inde på livet. – De fleste kender nogen, der er ramt af kræft. Min mor døde af kræft i bugspytkirtlen, min mormor af brystkræft, men de var over 80 år, siger hun. Kræften har taget Anne Laxholms forbilleder  Som professionel danser har Anne Laxholm haft flere forbilleder i danseverdenen, og også her har kræften taget sine ofre. – Mine to kvindelige ikoner inden for dansen, Brenda Winslade og Bobbie Irwine, døde begge af brystkræft, den ene var kun omkring 50, den anden midt i 70’erne. Jeg har også tre veninder, der har haft brystkræft, men alle er kommet igennem og lever i bedste velgående i dag. Den slags historier er der jo også om kræft. Der er sket meget med kræftbehandling og overlevelseschancer, fra dengang Brenda døde og til nu. Det er den gode historie at få fortalt, synes jeg. – Når man ved, at hver tredje dansker rammes af kræft, kan man ikke lade være med at tænke, at det er ligesom at være med i et lotteri. Og er jeg heldig ikke at blive plukket ud, siger hun. Da Katrine Hertz Mortensen mistede sin mor, fik tv-værten angstanfald. På søndag.dk fortæller hun, hvordan hun kæmpede sig ud af angsten Lev hver dag som var den din sidste Og Anne Laxholm har da også gjort sig mange tanker om, hvordan hun kan forsøge at holde kræften fra døren ligesom det er vigtigt for hende, at frygten ikke styrer livet og hverdagen. – Jeg tror, det eneste, man kan gøre, er at leve hver dag, som var det den sidste. Og ikke tage noget for givet. Det synes jeg faktisk heller ikke, jeg gør. Jeg vågner hver morgen og føler mig taknemmelig over at vågne til en ny dag. Jeg er bare så glad for, at jeg er her og er sund og rask, siger hun. Men det betyder ikke, at Anne Laxholm ikke er bange for den dræbende diagnose – og andre diagnoser for den sags skyld. – Jeg kan godt blive bekymret. Nu har jeg for eksempel lige læst, at hvis man har haft meget stress i årene fra 40 til 50, har man forhøjet risiko for at blive dement. Og de år havde jeg ret meget stress, siger hun og fortsætter: – Jeg prøver at have en afslappet holdning til det hele og så ellers leve sundt. Jeg har aldrig røget. Vi drikker næsten ikke. Jeg kan dog godt lide et enkelt glas vin til maden en gang imellem. Hvis jeg har en last, må det være, at jeg godt kan lide chokolade. Men alt med måde, siger hun.     - ;Mandag, 14. oktober 2013
Ulla Terkelsen: Det er ligesom at være brolægger; Ulla Terkelsen, der i mange år har været en af TV 2’s faste holdepunkter, når der har været begivenheder at dække i udlandet, kendes især for sin særlige signatur – tørklædet om halsen. Nu fortæller TV-journalisten til Metroxpress, hvad der ligger bag den heftige brug af tørklæder: - At lave journalistik til TV er et udendørsarbejde – det er ligesom at være brolægger. Det er behageligt at have et tørklæde på, og det ser pænt ud, siger Ulla Terkelsen. Og der er ikke tale om en diminutiv samling tørklæder hos Terkelsen: - Jeg har mange forskellige. Jeg kunne for eksempel ikke finde på at have et silketørklæde på om vinteren. Jeg kender ikke en eneste kvinde, der ikke har mange tørklæder, fortæller Ulla Terkelsen til avisen.   ;Mandag, 14. oktober 2013
Jeppe Nybroe: Jeg vil gerne være far, punktum; Jeppe Nybroes CV er spækket med spændende og udfordrende jobs, der tæller alt lige fra værtsjob på TV Avisen til nyhedsdirektør i Libyen. Nogle gange har jobbet endda været farligt, som når han blev udsendt som krigskorrespondent for Politiken og Weekendavisen. Men selvom den 40-årige journalist har været med helt fremme ved verdens brændpunkter, er hans største frygt hverken bomber eller kugler, og han er ikke i tvivl, når han bliver spurgt om, hvad han frygter mest: - Ikke at få børn, jeg vil gerne være far, punktum. LÆS OGSÅ: Knud Romer om sin kone: Hun bliver smukkere hele tiden Jeppe Nybroe har ellers fulgt sit hjerte og valgt at leve et liv med fuld knald på eventyrerne og med meget lidt plads til bleer og sutteflasker. Men som den eventyrlystne journalist er blevet ældre, er han også begyndt at indse, at den vilde hverdag ikke kan blive ved for evigt: - En dag kunne jeg godt overveje at få mig en kummefryser med selvplukkede hindbær, jomfruhummere fra Læsø og poser med de der Facebook-spelt-morgenboller, som alle vor tids labre Karl Smart-kvinder åbenbart bager dag og nat. Men kummefryseren må vente lidt endnu for Jeppe Nybroe har for nylig taget en ny udfordring op som nyhedschef på Mongol TV i Mongoliet. Her får han ansvaret for redaktionen og dens udvikling. Men det er ikke kun arbejdsmæssigt, at Jeppe Nybroe har ansvar. Til daglig bor han i Beirut i Libanon og er ”far” til Habibi en sort labrador. Og i fremtiden er han klar til endnu mere ansvar: - Jeg vil gerne opleve at få tre børn! Eller to eller ét. Og jo helst med mit livs kvinde. Og til den tid måske den dér kummefryser. LÆS OGSÅ: Jimmy fra Zididada: Jeg troede ikke jeg skulle have børn ;Mandag, 14. oktober 2013
Christiane Schaumburg-Müller er en handy-woman; Christiane Schaumburg-Müller, der for tiden er aktuel med ”Christianes Beautybog” og ellers slår sine folder på Kanal 5 i ”Det Store Datingshow”, behøver ikke at spørge gemalen Liam O’Connor om hjælp, når der skal et TV op på væggen i parrets hjem. Det kan Christiane Schaumburg-Müller nemlig selv finde ud af, fortæller hun i et interview i Politikens tillæg Lørdagsliv. - Jeg har fået et kursus i boremaskine af min venindes far Jack og selv hængt mit fjernsyn op på en bærende væg. Mit højeste ønske sidste år var en elektrisk skruetrækker, og jeg er superglad for mit lyserøde handykit. Der er noget vildt fedt over at gøre sådan nogle ting selv, og pyt, hvis det bliver lidt skævt, fortæller Christiane Schaumburg-Müller til Politiken.     - ;Mandag, 14. oktober 2013
Britt Bendixen: Selvfølgelig skal Allan være i Vild med dans;" - Selvfølgelig skal Allan have lov at være her! Han har det svært med at danse, men han træner, og han gør sig umage, så det er absolut berettiget, at han er med i showet. Det fastslog dommer Britt Bendixen overfor BILLED-BLADET, efter 5. program af ""Vild med dans"". Når hun i showet sagde, at hun havde ondt af fodboldlegenden, er det udelukkende, fordi hun kan se, hvor svært han har det med dansen. Og dommernes barske korrektioner af den lille, seje jydes holdning er ikke ment som en ydmygelse for åben skærm. - Nej, nej, det er da for at hjælpe manden. Og det er jo vores fag - det er det vi gør på danseskolerne. Retter og korrigerer. Og jeg elsker Allan, men jeg kan godt får ondt af ham, når jeg ser, hvor hårdt han kæmper med noget, som han tydeligvis ikke har et stort talent for. - Men selvfølgelig kan han lære det, selv om han ikke er særlig musikalsk og har det svært med trinene. Men ""Vild med dans"" er underholdning. Som dommere er vi ansat til at se på det rent dansemæssige. Det får vi vores løn for. Så vi er ""mor"", der kommer og skælder ud - og så er seerne ""far"", der kommer med rosen - i form af sms'er. Sådan skal det være!, mener Britt Bendixen. ";Søndag, 13. oktober 2013
Katrine Bonde efter frieri på TV: Jeg har sagt ja; Søndag formiddag kunne seerne på ”Go’ Morgen Danmark” opleve Noam Halby fri til sin kæreste Katrine Bonde, som sad ude bag ved studiet. På en lille skærm kunne den forskrækkede Katrine se med, da Noam pludselig sagde: - Katrine, skal vi ikke bare gøre det. Det er ikke så romantisk - det var Idas ide, så jeg ved ikke helt, men lad os gøre det, altså! Vil du gifte dig med mig? - Jeg er simpelthen lige blevet friet til. Det havde jeg slet ikke set komme. Han har taget røven på mig – så jeg er slet ikke mig selv lige nu. Helt rundtosset, udtalte Katrine Bonde, da tv2.dk fangede hende umiddelbart efter frieriet, som hun i øvrigt takkede ja' til. - Vi har da talt om det på et tidspunkt, men da jeg mødte ham var det ikke, fordi vi skulle giftes og have børn. Jeg er meget overrasket, og tænk at det skulle foregå på den måde her. Jeg har overhovedet ikke nået at tænke noget som helst om, hvordan brylluppet skal foregå. Herfra skal lyde et stort tillykke med forlovelsen til det unge smukke par. ;Søndag, 13. oktober 2013
Irsk Medie: Rory har brudt med Caroline Wozniacki; Det er ikke første gang, der er gået rygter om parrets forlis, og denne gang er det angiveligt en ven af Rory, der udtaler sig til det irske nyhedsmedie ”The Independent”. Mediet skriver, at Caroline er knust oven på bruddet, som kommer efter flere forsøg på at få forholdet til at fungere. Denne gang er det Carolines golf-kæreste, Rory McIlroy, der har stoppet forholdet, skriver ”The Independent”. Ifølge en kilde kommer bruddet efter, Caroline har lagt et billede på Twitter, hvor Rory ligger i dyb søvn. Det skal angiveligt have været den sidste dråbe i bægeret for Rory, der ikke kunne se det sjove i Carolines ”leg”. Mediet påpeger, at forholdet sluttede dage efter billedet var blevet indsendt til millioner af fans online. - Rory har masser af respekt for Caroline og deres tid sammen var god, men han føler det er tid til at komme videre nu. Og han ønsker hende kun det bedste, lyder det fra kilden, der angiveligt er tæt på Rory. ;Søndag, 13. oktober 2013
Uffe Holm skyndte sig hjem for at forberede fødselsdag;" Der var ingen nattefest for komikeren Uffe Holm efter lørdagens ""Vild med dans""-show. - Nej, jeg skal skynde mig hjem og forberede fødselsdag for min kone i morgen tidlig, fortalte Uffe Holm til BILLED-BLADET, inden han lørdag aften hastede ud af døren. Uffe Holm er gift med Malene, som han har været sammen med i 17 år, og parret har sønnen Texas på fem. Uffe Holm forsikrede, at der skulle være morgenmad på sengen i dag - og en stor, flot gave, men BILLED-BLADET har lovet ikke at afsløre, hvad gaven er. - Men jo, hun skal forkæles på sin fødselsdag, lovede Uffe Holm. ";Søndag, 13. oktober 2013
Anne Laxholm: Derfor snakker jeg som i 1973; I ti sæsoner har danskerne hver fredag set, hvordan Anne Laxholm sammen med resten af dommerpanelet har været med til at give de mange dansepar i Vild med dans karakterer for deres mange danse. Og danskerne har også hørt, hvordan Anne Laxholm på et sofistikeret og elegant dansk har givet danseparrene konstruktiv kritik og masser af roser. Men hvorfor er det, at Anne Laxholm taler et så sofistikeret dansk – eller som hun selv beskriver det: Dansk som man talte det i 1973. Forklaringen finder man i de 29 år hvor Anne Laxholm sammen med sin mand og dansepartner Hans Henrik Laxholm boede i England, som var stedet at være, hvis man var danser. Alt blev kastet op i luften I 2001 vendte parret og deres datter hjem til Danmark igen, og det var ikke let. - Det var, som om nogen havde taget mit liv og kastet alting op i luften og sagt, værsgo, start forfra. Jeg troede, jeg var ved at blive skør til sidst, fortæller Anne Laxholm og indrømmer at det første år hjemme i Danmark var ret rædselsfuldt. – Ét var, at da jeg kom hjem, talte jeg dansk, som man gjorde i 1973, og det var altså ganske anderledes end det dansk, der blev talt i 2001. Men da vi kom hjem, forventede folk, og det forventede vi også selv, at vi kunne huske og vidste, hvordan alting var. Og der var alligevel så mange ting, der havde forandret sig. Vi havde vores personnumre, men næsten alt andet skulle vi skaffe og begynde forfra med, siger hun. Vi havde intet sted at bo Og det første år var en kamp på mange punkter. – Vi havde ikke vores eget sted at bo. Den grund, vi skulle have bygget hus på, gik til en anden køber i sidste øjeblik. Så vi startede med at flytte ind i min mors hus. Hun døde desværre, få måneder før vi kom tilbage, så det stod tomt. Vi opmagasinerede vores ting, og jeg, der bare har det bedst, når jeg har mine egne ting omkring mig, gik pludselig dér i mit barndomshjem, hvor alting stod, som det havde stået i min barndom. Men hverken min mor eller far var der mere. Det var hæsligt, husker Anne Laxholm. Hun havde – og har - heldigvis en veninde, der godt kunne se, at der skulle ske noget for den på det tidspunkt 50-årige Anne Laxholm. – Hun hev mig med til gymnastik og var der for mig hele tiden. Så lige så langsomt begyndte jeg at få nogle holdepunkter igen, og vores hverdag begyndte at tage form. Og da vi så fik en grund i Rungsted og fik bygget vores hus og flyttede ind, faldt alt ligesom på plads og til ro, siger hun. LÆS OGSÅ:  Når holdet bag Vild med dans holder efterfest fredag efter programmet er slut, så er Anne Laxholm ikke med. På søndag.dk fortæller hun hvorfor Anne Laxholm har i flere tilfælde haft kræft helt tæt ind på livet. Det fortæller hun om her – og om hvordan hun ikke vil lade sig styre af frygten for diagnosen   ;Søndag, 13. oktober 2013
Video: Thomas Ernst vil til tops i Vild med dans; Selv om de med 16 point fik dobbelt så højre karakterer som bundskraberne, Allan Simonsen og Sofie Kruuse, røg Thomas Ernst og Malene Østergaard i omdans mod Charlotte Fich og Marc Christensen. De overlevede omdansen, og det er parret dybt taknemmelige for. De vil IKKE i omdans igen, og i næste program, hvor alle par danser samba, vil Thomas Ernst gerne prøve at få topkarakterer. Se vores video med parret i ”vild med dans”-studiet, efter kameraerne slukkede lørdag aften…  ;Søndag, 13. oktober 2013
Birte Toves datter går i sin mors fodspor;" Det var en stolt Birte Tove, der så sin datter give den gas på scenen, da Anne Katrine Tove holdt releaseparty for sin nye cd på Damhuskroen i Rødovre. Hvor Birte selv optrådte for 30 år siden. Anne Katrine har ligget godt i svinget med flere af sangene på albummet på Dansktoppen. Også med den sang hun har skrevet til sin mor til mors dag ""Kære mor"". I 1971 sang Birte Tove sangen ""Mor her har nemlig taget fri"", og Anne Katrine har genindspillet den med en opdateret tekst. Albummet handler om livet og hedder da også helt simpelt ""Livet"". ";Søndag, 13. oktober 2013
Marc Christensen: Unfair konkurrence i Vild med dans;" - Jeg er pisse skuffet. Det er simpelthen ikke fair! Sådan lød det fra en dybt ramt Marc Christensen, efter han og dansepartneren, Charlotte Fich, tabte omdansen mod Thomas Ernst og Malene Østergaard og var ude af ""Vild med dans"" 2013.” Det var ikke kun ærgrelsen over ikke længere at være med i det skønne program, der frustrerede Marc Christensen. Han var nærmest som forstenet og havde ikke mange ord, men sagde til BILLED-BLADET: - Jeg hader uretfærdighed. Jeg har ordet ""ærlighed"" tatoveret på min krop, og det her er ikke retfærdigt og ikke en ærlig konkurrence. Det er unfair, at gode dansere ryger ud på bekostning af nogle, der er langt dårligere - og Charlotte er en rigtig god danser, og i øvrigt et skønt menneske. - Så ja, jeg er skuffet, men også frustreret over, at showet i år tydeligvis ofrer gode dansere på bekostning af klart mindre gode. ";Søndag, 13. oktober 2013
Joan Ørting: Derfor kan kvinder ikke finde kærligheden; Savner du en kæreste? Godt. Stop med det. For det vil ikke føre dig til kærligheden ifølge sexolog Joan Ørting. - Kvinder skal ikke jagte. De skal ikke løbe efter kærligheden men indse, at vi kvinder ER kærlighed. En mand ved ikke noget bedre end en kvinde, der er åben og sender stråler ud som en kærlighedsgudinde, siger Joan Ørting. Hun har nu sagt ja til at guide landets søgende singler i jagten på kærligheden igennem det nye datingsite eventogdate.dk.  Her vil Joan Ørting blogge og svare på læserbreve fra sitets singler. Selvtillid er vigtig Et af sexologens budskaber til kvinderne er blandt andet, at det ikke er meningen, at en mand skal komme og opfylde en kærlighedssøgende kvindes behov. Kvinden skal nemlig sørge for allerede at udstråle den kærlighed, hun rummer, og så vil han automatisk opsøge hende. - Vi kvinder skal lære at elske os selv og få mere selvværd, for ellers har vi svært ved at tage imod komplimenter fra manden, siger Joan Ørting. Stop med opdragelsen En af de store udfordringer for kærligheden er desuden, at kvinder ofte søger at opdrage på den mand, de vælger som partner. For de fleste kvinder er et rent hjem en prioritet, og hun bebrejder ofte manden for ikke at leve op til denne standard, men det er en helt forkert indstilling. - Mænd kan ikke holde det ud, og derfor opgiver de kvinderne. Så længe vi opdrager på ham, er der heller ikke tale om ubetinget kærlighed, siger Joan Ørting. Hvis mænd og kvinder blot lærte at kommunikere ordentligt ville det moderne parforhold blive en meget nemmere størrelse ifølge sexologen. LÆS OGSÅ: Du vælger selv den rolle, du spiller i et parforhold. Læs hvordan på IN.dkKvinder kurerer stress med shopping. Læs hvordan på IN.dk ;Søndag, 13. oktober 2013
Seerne ”Fich” nok af Charlotte – ude af Vild med dans;" På grund af fredagens landskamp i Parken, blev ""Vild med dans"" flyttet til lørdag aften. Efter det store jubilæumsshow i Odense sidste fredag, var det otte par af Danmarks modigste dansere, der atter dansede i vante ""Vild med dans""-rammer i Jenagade på Amager. Aftenen bød på dans i de to kategorier slowfox og rumba - to svære danse, som Jens Werner og Britt Bendixen valgte at give et optrin i, inden parrene selv skulle prøve kræfter på dansegulvet. Par 1: Charlotte Fich & Marc Christensen – rumba: Første par på gulvet var Fich og Marc i en rumba, der gav Charlotte nogle udfordringer. En svær dans, udtalte Charlotte til dommerne og indrømmede, at hun lavede nogle fejl undervejs. Trods fejl roste dommerne parret og med ordene ""I er et dejligt par"", kunne Charlotte og Marc forlade gulvet. Dommerne kvitterede med 20 point Par 2: Allan Simonsen & Sofie Kruuse – slowfox: Før parret gik på dansegulvet, kom Anne Laxholm med en illustrativ forklaring på slowfox med et par medbragte damesko. Efter Allans dans, rejste Jens Werner sig fra dommerbordet, og mens han gik over til Allan, proklamerede han, at han var på nye lykkepiller og slet ikke kunne være negativ. Herefter gav han Allan instrukser i, hvordan han kan forbedre sig. Også Nikolaj Hübbe og Britt Bendixen fik et ord med om Allans danse-evner, eller mangel på samme, og Britt kvitterede med ordene ""du er dejlig og charmerende"". Dommerne kvitterede med 8 point. Par 3:  Mads Laudrup & Claudia Rex – rumba: Claudia og Mads gik på gulvet til tonerne fra Burhan G.’s skønsang, og parret, begge klædt i hvidt, dansede så publikum klappede fornøjet med. Anne Laxholm roste Mads' hofter, men var dog ikke helt imponeret over fodarbejdet. Alligevel syntes hun det var en fin performance. Jens Werner var dog meget imponeret og var fuld af rosende ord til Mads og hans evne til at danse rumba. Parret fik deres højeste karakter i denne sæson. Dommerne kvitterede med 26 point. Par 4: Thomas Ernst & Malene Østergaard – slowfox: Olly Murs leverede musikken til parrets slowfox og det virkede til, at Thomas Ernst befandt sig godt på gulvet til tonerne fra den kendte sanger. Britt mente parret startede ude af ”beat”, men kom sig dog i den sidste halvdel af dansen. Britt kommenterede også på Thomas’ ben, som hun mente var ""krøllede"" - at han bøjede dem for meget. - Parret fik samme karakter som sidst og det var tydeligt, at Thomas havde håbet på mere. Dommerne kvitterede med 16 point. Par 5: Uffe Holm & Karina Frimodt – rumba: The Antonelli Orchestra lod tonerne fra James Bond-temaet Skyfall flyde, mens Uffe og Karina sikkert dansede rundt i det dæmpede ”Vild med dans”-studie. Jens Werner udtalte efter dansen: Du er troværdig når du går på gulvet. Dit fodarbejde bliver bedre og bedre - det er din bedste dans indtil videre, sluttede Werner. Britt Bendixen var også glad for Uffes takter og dertil kunne Uffe afsløre, at han havde taget sig ekstra sammen, blot for at tilfredsstille fru Bendixen, hvilket selvfølgelig henrykte hende. Sidst fik parret 20 point. Dommerne kvitterede med 26 point. Par 6: Mathilde Norholt & Thomas Evers Poulsen – rumba: Rasmus Nøhr sang til Mathilde og Thomas' rumba, og Mathilde så skøn ud i sin lyserøde plisserede kjole der flagrede elegant, mens Thomas sikkert førte hende rundt på dansegulvet. Nikolaj Hübbe bemærkede også den lyserøde kjole, og komplementerede Mathilde for sine smukke bevægelser. Anne Laxholm konstaterede, at Mathilde viste sin kvindelige side i aftenens dans. Parret fik et point mere end sidste gang. Dommerne kvitterede med 26 point. Par 7: Mie Skov & Mads Vad – slowfox: Parret entrerede gulvet smilende og legende, og faldt herefter ind i slowfox-rytmen. Vauw sagde Britt Bendixen - super elegant, det er fantastisk, udbrød hun. Nikolaj Hübbe var også imponeret over bordtennisspilleren og sagde: I er det mest samdansede par her i aften. Dommerne viste da også deres begejstring da der skulle gives point. Dommerne kvitterede med 30 point Par 8: Mette Blomsterberg & Michael Olesen - rumba Som sidste par på dansegulvet var der bestemt ikke meget konditor over Mette Blomsterberg, der flot lod sig føre rundt på gulvet af Michael i sin rosa farvede dansekjole. Der er en dejlig varme i dig og fin brug af fødderne, og armene er også på vej - fin rumba, udtalte Anne Laxholm. Jens Werner gav en meget poetisk beskrivelse af Blomsterbergs udvikling - og den endte, måske nok så naturligt, med en beskrivelse af en blomst der springer ud. Parret rykkede sig pointmæssigt flot – sidst fik de 19. Dommerne kvitterede med 28 point Otte par stod i den såkaldte ""dødsbanan"", da resultatet af dommerpoint og sms-stemmer var talt op. Par efter par fik at vide, at de var gået videre. Tilbage stod Charlotte Fich & Marc og Thomas Ernst & Malene Østergaard, der skulle i den traditionelle omdans. Efter aftenens omdans, hvor det var seerne alene med deres sms-stemmer der afgjorde hvem der skulle videre i showet, stod det klart, at Charlotte Fich & Marc Christensen ikke skal danse med længere. ";Lørdag, 12. oktober 2013
Anne-Grethe Bjarup Riis: Endelig færdig med Tarok; Det kunne have været en presset efterårsferie for instruktøren Anne-Grethe Bjarup Riis. Den 31. august har filmen Tarok premiere. Skaberne har arbejdet hårdt på at få den færdig det sidste stykke tid, og nu mener instruktøren på filmen, at den er, som den skal være. - Vi har lige lagt allersidste hånd på den, så nu er vi endelige færdige, lyder det fra en stolt og lettet Anne-Grethe Bjarup Riis. Hun får derfor masser af tid til familien hele efterårsferien, men derefter kører hun hårdt på igen. - Så skal vi i gang med presseture på Tarok, fortæller hun. Samtidig er hun gået i gang med research til filmen om Karen Blixen, som hun skal instruere. Optagelserne går i gang til august næste år. ;Lørdag, 12. oktober 2013
Mette Blomsterberg til begravelse før dagens træning;" ”Henrik & jeg har netop været til den smukkeste begravelse, hvor vi tog afsked med vores nære ven Ingrid Haugaard. Dette er en smuk dag, præcis som Ingrid var det, både udenpå & indeni. Ære være Ingrids minde.” Sådan skriver Mette Blomsterberg på Facebook i dag. En dag, der startede med en begravelse, og fortsætter med hård rumba-træningen inden aftens show kl. 20.00. Den populære konditor håber, hun kan leverer rumba-varen i aften. - Min største udfordring har været ”grimassen som jo skal passe” i denne sensuelle & intime dans! Mic har gjort alt, hva' han har kunne, for at sætte mig i den rigtige stemning, forklarer Mette Blomsterberg til billedet, hvor hendes dansepartner Michael Olesen har iført sig en maske med Mette Blomsterbergs mand, Henriks, ansigt. (Billedet ses nedenfor). ”Ses kl. 20:00 hvor jeg lover at gi' den Rumba-gas, om ikke andet, så for Ingrid. Dét ville hun elske!"", lyder det fra Blomsterberg. ";Lørdag, 12. oktober 2013
Kræft-forskrækket Claus Elming: Nu må jeg til lægen;" I disse dage er der stort fokus på bekæmpelse af kræft i Danmark. Med kampagnen Knæk Cancer, som Aller blandt andet er samarbejdspartner på, sætter TV 2 fokus på den frygtede sygdom med et stort indsamlingsshow den 26. oktober. I den forbindelse har en række kendte danskere åbnet op omkring, hvordan kræftsygdommen har berørt deres liv. ”Vild med dans”-værten Claus Elming er ikke i tvivl – det er en frygtelig sygdom. Hans far har selv haft tyktarmskræft og i et forsøg på at komme sygdommen i forkøbet, planlægger TV-værten et besøg hos lægen. - Jeg har sagt til mig selv, at nu skal det være. Jeg skal have lavet det sundhedstjek, udtaler Claus Elming til bt.dk. - Vi tænker, at det nok bare kan løbes væk eller at det er fordi vi er ved at blive gamle, siger Claus Elming, der er rystet over hvor udbredt sygdommen er blandt danskerne. - Det kom virkelig bag på mig, da jeg hørte, at hver tredje dansker får konstateret kræft. Jeg anede ikke, at det er så mange, og det er rystende. Så det er da klart, at man tænker ""rammer det mig?"", siger Claus Elming til bt.dk. Knæk Cancer-kampagnen:  Læs mere om kampagnen Knæk Cancer og se hvordan du kan være med til at gøre en forskel…  ";Lørdag, 12. oktober 2013
Sådan bliver Vild med dans lørdag aften; Efter det store jubilæumsshow i Odense sidste fredag er der otte par tilbage i 10. sæson af ”Vild med dans”. Inden midnat er holdet skrumpet ind til syv par, når showet, der er tilbage i Jenagade på Amager, er afviklet. De otte par har knoklet hårdt hele ugen – oven i købet med en ekstra dag fredag -  for at kunne vise deres allerbedste på dansegulvet i aften. Alle glæder sig til at komme i gang – og frygter ”dødsbananen”, hvor parrene står side ved side og håber deres navne bliver råbt op blandt de par, der er direkte videre. De to par, der står tilbage sidst, skal i omdans, inden sms-stemmerne afgør, hvilket par, der ikke længere er med i ”Vild med dans” 2013. De otte par skal danse følgende: Rumba:  Mette Blomsterberg og Michael Olesen Mads Laudrup og Claudia Rex Uffe Holm og Karina Frimodt Mathilde Norholt og Thomas Evers Poulsen Charlotte Fich og Marc Christensen  Slowfox:  Mie Skov og Mads Vad Thomas Ernst og Malene Østergaard Allan Simonsen og Sofie Kruuse  Solister i studiet er:  Burhan G Rasmus Nøhr Olly Murs  ;Lørdag, 12. oktober 2013
Marilyn Monroe gennemgik plastikkirurgi; Marilyn Monroe fik udført plastikkirurgi, viser medicinske journaler og seks røntgenbilleder, der fornyligt er blevet frigivet. Den berømte blondine var genstand for mange års spekulationer om, hvorvidt hun havde været en tur under kniven. Dokumenterne, der er dateret den 7. juni 1962, blot en uge efter Marilyn Monroes 36-års fødselsdag, og to måneder før hendes død, er udført af plastikkirurg Michael Gurdin. I dokumenterne henviser Michael Gurdin til en implantat i Marilyns hage, som er begyndt at gå i opløsning. På røntgenbilledet af hendes ansigt ses endvidere en lille fraktur, der har givet næring til spekulationer om, at Marilyn Monroe også fik udført en næsekorrektion tidligere i sin karriere. De eksklusive dokumenter er nu på vej til auktion hos Juliens Auction House i Californien. De forventes at hente mellem 88.000 – 176.000 kroner. ;Lørdag, 12. oktober 2013
Mette Lisby: Vi overvejer at adoptere; Der er ingen tvivl om, at den 45-årige komiker Mette Lisby drømmer om at få sine egne børn. Hun har dannet par med den tidligere radiovært Jesper Bæhrenz siden 2001, som hun i dag er gift med og bor sammen med i Los Angeles. Overvejer adoption Selv om Mette Lisby er midt i 40’erne, og hendes mand er 47 år, så har de stadig ikke haft held til at blive forældre, så ønsker de stadig børn. - …og det havde  vi også fået, hvis det havde været lettere for os at få. Vi er stadig lidt i overvejelser omkring muligheden for at adoptere, fordi vi bor i USA, hvor aldersgrænserne er anderledes, siger Mette Lisby i et interview med Alt for damerne. Det med at blive mor er dog ikke alfa og omega for, at komikeren lykkes med sit liv. - Jesper og jeg føler heldigvis ikke, at det vil være ganske forfærdeligt og et mislykket liv, hvis vi ikke får børn, vi kan få et godt liv både med og uden børn, siger Mette Lisby. Legede enlig mor Komikeren har valgt at tage udgangspunkt i problemstillingen i sit nye show ’F#ck jeg er i 40’erne’. - Det er jo noget, jeg har haft en ide om, siden jeg var ung. Altså da jeg var helt lille, legede jeg enlig mor på 17 år!, siger Mette Lisby. LÆS OGSÅ:  Victoria Beckham har dårlig samvittighed over for sine børn. Læs mere på IN.dk Bille August har valgt endnu et navn med A til sit ottende barn. Læs hvilket på IN.dk  ;Lørdag, 12. oktober 2013
Video: Kom med Mads Laudrup og Claudia Rex backstage; Vi er vant til at se dansegulvet i studiet badet i flot lys og med både dommere og ”The Antonelli Orchestra” på plads. Mads Laudrup og Claudia Rex har i dag trænet i studiet og lavet en lille video, hvor de tager os med på en guidet rundtur i studiet. I videoen kan du se, hvordan det tomme studie ser ud og få forklaret, hvor publikum, dommere og orkester er placeret – og komme med på en kigger i ”green-room”, der ikke er spor grønt. Se videoen med Mads Laudrup og Claudia Rex som turguider herunder…  ;Fredag, 11. oktober 2013
Lars Ulrich: Jeg har ændret livsstil; Danmarks verdensberømte trommeslager, Lars Ulrich, har skiftet den usunde livsstil med sprut og stoffer ud med en sund kost og et roligt familieliv med sin kæreste, Jessica Miller, og hans sønner. - Jeg har tre geniale drenge, der går på tre forskellige skoler, og når jeg er hjemme, så bor de hos mig det meste af tiden. Jo, jo, det er op klokken syv og i gang med morgenrutinen. Morgenmad, madpakker og i skole, siger Lars Ulrich til BT og tilføjer: - Eftermiddagen går med at køre dem rundt til idræt, og hvad de ellers laver, og Jessica hjælper selvfølgelig til. Og så er det middag, videospil og hjemmearbejde, lektier. Metallica-bandmedlemmet vil ikke ændre noget ved sit liv, men han havde aldrig troet, at han fuldstændig ville ændre livsstil. - Jeg spiser hvide omeletter, alt for mange grøntsager og ikke nok gris og ko. Faktisk er det lidt småpinligt, fortæller Lars Ulrich til BT. Trommeslageren brød i 2012 med danske Connie Nielsen efter otte års samliv. Få måneder senere blev han spottet sammen med den 21 år yngre model Jessica Miller, som han i dag er forlovet med. ;Fredag, 11. oktober 2013
Saseline Sørensen konfronterer Frederik Fetterlein;" Det var gyldne tider, da Saseline for nogle år siden var kæreste med Frederik Fetterlein. Parret rejste og festede og havde det herligt - troede Saseline. Det var Frederik, der ønskede sig et barn med Saseline, men både før, under og efter hendes graviditet med deres nu snart seksårige søn Sean, havde Frederik mange kærester ved siden af. Når Saseline konfronterede ham, benægtede han, og han ville ikke slippe hende, skønt hun flere gange flygtede fra forholdet og til sidst måtte få hjælp på et kvindehjem. ""Saselines bekendelser"" er titlen på et nyt og nærgående program om den smukke sangerinde, model og forretningskvinde, der bag sit smukke ydre bærer på svigt, sorger og svære prøvelser. I programmet, der har premiere på Kanal 4 på torsdag kl. 21.00, mødes hun og Frederik, hjemme i sofaen, hvor parrets tidligere udfordringer tales igennem, og ikke mindst diskuteres den kæmpe-gæld han efterlod hende med. Læs også om parrets forhold i dag og om Saselines mange år med en psykolog på sidelinjen, når hun bekender alt i et åbenhjertigt interview med BILLED-BLADET på torsdag. ";Fredag, 11. oktober 2013
Sarah Grünewald får ny kærligheds-tatovering; Selv om de kun har dannet par i cirka et halvt år, er ”Vild med dans”-værtinden, Sarah Grünewald så sikker på sit forhold til Rasmus Backhaus, at hun har fået lavet en kærestetatovering. Den nye tatovering, på indersiden af underarmen, forestiller en lille kylling, et plustegn og et lille hus. Symbolikken er, at Sarah kaldes ”kylling” af både sin mor og alle andre, der holder af hende – og kæresten har ”haus” (hus) i sit efternavn. Så den nye tatovering er et statement på, at Sarah ”kylling” Grünewald og Rasmus Back”haus” hører sammen.    Foto: PrivatSarah Grünewald viser her sin nye tatovering frem.  ;Fredag, 11. oktober 2013
Beverly Hills-stjerner i ny TV-serie; I ti år var Jennie Garth og Tori Spelling nærmest synonyme med deres karakterer Kelly og Donna i ”Beverly Hills 90210”. Hitserien sluttede i 2000, men nu kan fans af serien og de to skuespillere snart glæde sig til at se dem spille sammen igen. 41-årige Garth og 40-årige Spelling bliver nemlig kolleger i TV-serien ”Mystery Girls”, der får premiere på den amerikanske kanal ABC, skriver magasinet People ifølge tv2.dk. Her skal de spille detektiv-makkerparret Holly og Charlie. Ud over at være foran kameraet, så er Spelling også medforfatter til serien.   I første omgang bliver der kun sendt et par afsnit af serien, da ABC skal bedømme, om serien bliver succesfuld nok til at køre i længere tid. ;Fredag, 11. oktober 2013
Vild med dans holder flyttedag til lørdag;" Hvis du allerede har købt ind til ""Vild med dans""-slikskålen, så gem noget af guffet til i morgen. Der er nemlig TV-transmitteret landskamp i Parken i aften, så derfor har TV 2 besluttet at flytte 5. show i ""Vild med dans"" til lørdag aften. Det betyder, at de otte tilbageværende par i konkurrencen får en dag mere at træne i, inden de lørdag klokken 20.00 skal på dansegulvet for at slå sig løs i Rumba og Slowfox, som er de to danse, der skal dystes i på lørdag. Lørdagens show er så til gengæld flyttet tilbage til Jenagade på Amager i det sædvanlige studie, efter sidste fredag, hvor hele ""Vild med dans""-holdet var rykket til Stadium Arena Fyn i Odense, hvor TV 2 fejrede sin 25-års fødselsdag. ";Fredag, 11. oktober 2013
Clooneys danske kæreste i Barnaby;" Julie Agnete Vang fik sit folkelige gennembrud som den storbarmede Nete i ”Borgen”. Men allerede inden da var hendes ansigt gået verden rundt, fordi hun medvirkede i en reklame sammen med selveste George Clooney. Nu har også ""Kriminalkommissær Barnaby"" fået øjnene op for danskeren. I al fald figurerer hun på den rolleliste som produktionsholdet bag ”Midsomer Murders” netop har sendt ud, og som i næste uge skal indlede optagelser til seriens episode nummer 100 i København. Julie Agnete Vang Christensen skal spille sammen med den engelske skuespiller Neil Dudgeon, der som den nye Kriminalkommissær Barnaby kommer til Danmark for at efterforske et mord, begået i Midsomer, men som trækker sit blodige spor til København.  Blandt de øvrige danskere på holdet finder man Ann Eleonora Jørgensen – i rollen som den dansk kriminalkommissær – samt Birgitte Hjort Sørensen, Marie Askehave og Nikolaj Kopernikus - alle skuespillere, der i England vil være kendt fra enten ”Forbrydelsen” eller ”Borgen”.  Også den danske skuespiller Thomas Thoroe – der til daglig er bosat i London - er med i en rolle. Barnaby-holdet skal være i København i fire dage, og optage i København og omegn Du kan se videoen med Julie og George Clooney herunder...  ";Fredag, 11. oktober 2013
Video: Uffe Holm hjælper Karina med hendes angst; Karina Frimodt har stor succes med at lære Uffe Holm at danse, men hun er rædselsslagen for bananer. Stand Up komikeren Uffe Holm bemærkede hurtigt, at hans dansepartner, Karina Frimodt, har en seriøs stor angst for bananer. Angsten blev grundlagt helt tilbage i børnehavetiden, men Uffe Holm har besluttet sig for at hjælpe søde Karina af med hendes bananangst. Se videoen, hvor Uffe Holm forklarer Karina, hvordan han vil kurere hendes banan-fobi.  ;Fredag, 11. oktober 2013
Stig Elling vil være rejsekonge igen; Stig Elling har siddet i kommunalbestyrelsen på Frederiksberg i otte år, men nu er det slut. Rejsedirektøren har besluttet sig for at vinke farvel til lokalpolitik, og han genopstiller derfor ikke ved det kommende kommunalvalg. - Jeg er nødt til at tage mig af mit primære job som salgsdirektør i Star Tour, hvor arbejdspresset er ret stort, og hvor man skal være meget tilgængelig, siger Stig Elling til Ekstra Bladet og tilføjer: - Og det er ikke foreneligt med et job som lokalpolitiker. Det må jeg se i øjnene, fastslår han. 66-årige Stig Elling er glad for, at han har været med til at sætte dagsordenen og præge byen, men nu ser han frem til, at han får mere tid til Star Tours og samtidig får mere fritid.  ;Fredag, 11. oktober 2013
Mathilde Norholt og Thomas Evers danser til Rasmus Nøhr; Træningen går strygende for Mathilde Norholt og Thomas Evers Poulsen. På lørdag skal de danse rumba til en sang af Rasmus Nøhr, som optræder live i ”Vild med dans”-showet. - Det er sådan et dejligt nummer at danse til, siger Thomas. Og Mathilde supplerer: - Ja, og jeg har været ved at tude under træningen. Teksten er så rørende. BILLED-BLADET mødte parret under prøvningen af dansetøjet på Mastiffs systue. Her knokler man med Mathildes kjole – og Thomas, ja han er til genbrug. - Jeg skal bruge Casper Elgaards gamle jakkesæt, smiler danseren. Se videoen fra systuen herunder…   ;Fredag, 11. oktober 2013
Michael Bundesen efter blodprop: Gang i nye projekter; Siden Michael Bundesen blev ramt af en blodprop i 2011, som lammede den ene side af hans krop, har Shi-bi-dua-forsangeren kæmpet for at komme tilbage i topform. Nu ser det ud til, at den 64-årige sanger er ved at komme ovenpå igen. Han er netop kommet med en udtalelse til sine fans i forbindelse med Shu-bi-duas 40-års jubilæum, hvor bandet udsender et opsamlingsalbum. - Det har virkelig været et privilegium at lave musik og spille for jer i 40 år. Nu er min situation jo lidt anderledes, så det er rart at tænke tilbage på alle de fantastiske oplevelser med bandet, siger Michael Bundesen, ifølge Ekstra Bladet, i en pressemeddelelse. Hans søn, Nicolai Bundesen, bekræfter over for avisen, at musikeren er i bedring, og at han netop er gået i gang med et hemmeligt projekt. - Min far er inde i en rigtig positiv proces i øjeblikket. Han træner hver dag for at komme tilbage i topform. Jeg kan forsikre hans fans om, at han er i godt humør, samt at han i øvrigt har gang i en masse spændende projekter, som de nok inden længe kommer til at høre meget mere om, siger Nicolai Bundesen til Ekstra Bladet.  ;Fredag, 11. oktober 2013
Sonja Richter: Så ekstrem var min slankekur; Sonja Richter skulle på tre og en halv uge tabe sig syv kilo. Hun har nemlig rollen som politikeren Merete Lynggard i filmen ”Kvinden i buret”, som er baseret på en af Jussi Adler-Olsens romaner. Til de første optagelser skulle Sonja Richter optræde som den sunde og velernærede politiker, og til resten af optagelserne skulle hun forvandle sin karakter til et udsultet gidsel. Og det er noget, som kræver en rigtig hård slankekur. Sonja Richter, der i forvejen er en slank og spinkel kvinde på 57 kilo, måtte simpelthen på sultekur. - Det var sindssygt hårdt. Jeg var så sulten. Det var nærmest, som om jeg svævede rundt og så på mig selv udefra. Jeg havde det, som om jeg var fuld, og nogle gange sad jeg i mit køkken og spiste imaginær mad, forklarer Sonja Richter i et interview med iForm. Tog på – og tabte sig I første omgang skulle skuespillerinden faktisk tage på. Hun skulle veje en smule mere i rollen som politikeren, og hun endte med at tage tre kilo på ved at spise meget mad såsom fuldkornsbrød med smør og peanutbutter og rigtig mange nødder som snack. LÆS OGSÅ:  Her er Sonja Richters bedste skønhedsråd  Men herefter begyndte den hårde slankekur, som Sonja Richter dog skød i gang med en omgang influenza. Under slankekuren, som vægttabscoach Michelle Kristensen havde sat sammen, fik skuespillerinden kun 1.200 kalorier om dagen. Det er ret markant, når hun burde have mellem 2.000 og 2.500, forklarer coachen. Herudover trænede Sonja Richter med Michelle Kristensen tre gange om ugen og løb en tur de andre dage. - Egentlig er det mærkeligt, men jeg ville faktisk gerne træne i den periode, selvom sulten rev i mig. Når jeg trænede, tænkte jeg på noget andet end mad. Er du klar over, hvor mange programmer i fjernsynet der handler om mad?, lyder det fra Sonja Richter i iForm. Kuren gav et kick Sonja Richter tabte sig på få dage 2-3 kilo, og i alt røg 7 kilo af. Hun spiste bl.a. fiskeolie, æg og knækbrød til morgenmad, en gulerod og mandler om formiddagen, kyllingefilet og grøntsager til frokost, proteinpulver om eftermiddagen og laks eller kød med dressing om aftenen. Aftensnacken var en kop te. Sonja Richter forklarer, at sultfølelsen var ekstrem, men kuren gav hende faktisk også noget andet. - Når du kan tackle og undertrykke sulten, føler du, at det er dig, der er i kontrol. Den følelse fik jeg et kick af, siger skuespillerinden, der i dag er tilbage på sine 57 kilo og en normal kost. Kilde: iForm LÆS OGSÅ:  Brug for at tabe dig hurtigt? Få René Toft Simonsens opskrift på den populære suppekur Læs på Femina.dk, hvorfor sex ikke interesserer Sonja Richter lige nu  ;Fredag, 11. oktober 2013
Video: Mathilde Norholt vil kysse med Thomas Evers; ”Vild med dans” er flyttet fra fredag til lørdag i denne uge, og når Mathilde Norholt og Thomas Evers Poulsen på lørdag går på gulvet, gælder det en rumba. Rumbaen er en rigtig kærlighedsdans, og Mathilde Norholt er sur på sin dansepartner over, at hun ikke må kysse ham på munden i dansen. Men den garvede ”Vild med dans”-deltager har tidligere forsøgt sig med et kys i det populære show – og det kom der ikke noget godt ud af. Se videoen herunder, hvor parret diskuterer dansekysset…   ;Fredag, 11. oktober 2013
Thomas Blachmans program har vundet en pris; Det kan godt være, at Thomas Blachman og DR ikke ligefrem jubler over seertallene til underholdningsprogrammet ”Mentor”, men nu har de noget andet at glæde sig over. Onsdag aften blev ”Mentor”, som Blachman har været med til at udvikle, nemlig hædret med en pris på MIPCOM-messen i Cannes, hvor TV-folk fra hele verden i disse dage er samlet. TV-prisen, C21/FRAPA Format Awards, blev givet i kategorien ”Bedste konkurrence-reality-format”, hvor ”Mentor” var oppe imod andre talentshows. - Idealismen længe leve. Tak til juryen i Cannes, tak til DR, Nordisk Film, mine folk og sidst – men ikke mindst – alle mine egne mentorer igennem tiden, udtaler Thomas Blachman til DR. Næstsidste afsnit af ”Mentor” bliver vist på DR1 fredag aften klokken 20.00. Her skal programmet igen konkurrere mod TV 2’s ”Vild med dans”, som de seneste uger har haft et langt større seertal end Blachmans program. ;Torsdag, 10. oktober 2013
Den Store Bagedyst-vinders mand med i Vild med dans; Tidligere på ugen løb 29-årige Annemette Voss med vindertitlen i programmet ”Den Store Bagedyst” på DR1. To år tidligere, i 2011, var det hendes mand, skuespilleren Thomas Voss, der tonede frem på danskernes fjernsynsskærme. Det år deltog han nemlig i TV 2-programmet ”Vild med dans”, hvor hans partner var danseren Julie Westergaard. - Ja, det er rigtig, at Thomas var med i ”Vild med dans”. Han nåede desværre bare ikke så langt, siger Annemette Voss til BT. Hendes 36-årige mand og dansepartneren røg ud som det andet par i konkurrencen, og dermed kan Annemette Voss nu prale med, at hun nåede længere på TV end sin mand.   Thomas Voss har blandt andet medvirket i filmene ”Julefrokosten” og ”Drabet”, og i øjeblikket er han aktuel i børnefilmen ”Antboy”. ;Torsdag, 10. oktober 2013
Ny film om Karen Blixen;" Knapt er skuespiller og filminstruktør Anne-Grethe Bjarup Riis færdig med at klippe storfilmen ""Tarok - grib drømmen mens du kan"", før hun kaster sig over det næste store filmprojekt. - Den skal handle om Karen Blixen. Vi vil fortælle en spændende historie om hendes liv, før hun rejste til Afrika, afslører Anne-Grethe, der laver filmen sammen med producenten Regner Grasten. Anne Grethe Bjarup Riis fik en fornem debut som filminstruktør med modstandsfilmen ""Hvidstensgruppen"", der blev den mest sete danske film sidste år, og om få uger er hun aktuel med filmen om Danmarks mest vindende travhest Tarok, der døde i 1981. - Vi begynder optagelserne til filmen om forfatteren Karen Blixen til august næste år, fortæller instruktøren. ";Torsdag, 10. oktober 2013
TV 2-chef: Det kræver boller at være Allan Simonsen;" Torsdag morgen var underholdningschef Gitte Madsen i ”Go’ Morgen Danmark”, hvor hun gav igen på kritikken af Allan Simonsens deltagelse i ”Vild med dans”. - Konkurrencen handler jo om at lære at danse, og i den henseende ser jeg Allan Simonsen som en deltager, som træner hårdt, som arbejder passioneret, og som giver den et ordentligt skrald hver fredag. Og på den måde er han fuldt ud kvalificeret til at være i med ”Vild med dans”, argumenterer underholdningschefen, der supplerer: - Det er et underholdningsprogram, og dansen er jo bare vores alibi for at lave gode personlige portrætter af en række kendte danskere og fortælle historien om ”Den Grimme Ælling”. - Det er ikke for sjov, at vi kalder dem ”Danmarks modigste dansere”; det kræver boller at være Allan Simonsen for tiden, for folk reagerer jo som om, han har væltet regeringen med de bare næver. ”Hvem vil være millionær”-værten Hans Pilgaard, der selv har været deltager i ”Vild med dans” er helt enig. - Jeg har stor kærlighed til Allan Simonsen. Jeg kan jo se, hvor meget han kæmper, og jeg synes, folk skal holde op med at hakke på ham. De kan jo bare lade være med at stemme på ham, hvis de ikke synes, han skal gå videre. ";Torsdag, 10. oktober 2013
Søren Ryge springer ud som radiovært; Der er en god grund til, at det er klassiske toner, der gennem mere end 30 år er blevet brugt som underlægningsmusik til Søren Ryges TV-programmer på DR. Den erfarne havemand har nemlig en stor passion for den klassiske musikgenre. Derfor har han nu sagt ja til at springe ud som radiovært på P2, hvor han skal dele sin musikinteresse med morgenfriske lyttere. - Jeg kan ikke forstille mig at leve uden klassisk musik. Det udgør en uvurderlig og gammel musikalsk skat. Jeg elsker det lige så meget, som jeg afskyr pop og andre former for larmende musik, siger Søren Ryge i en pressemeddelelse. I løbet af seks søndage skal han i en time indfange radiolyttere med musik og personlige historier. - Der knytter sig en historie til al den musik, jeg spiller i P2-programmerne. Lytterne får præsenteret små sjove og hyggelige historier til hvert enkelt stykke musik. Det kan eksempelvis være historier om, hvornår og hvorfor jeg brugte det pågældende stykke i et bestemt tv-program, fortæller Søren Ryge. Første program bliver sendt søndag den 20. oktober klokken 8.00 på P2. ;Torsdag, 10. oktober 2013
Anne Glad: Har ikke opgivet at få børn; Anne Glad, der er en af de to eksperter i DR’s program ”Kender du Typen”, hvor de skal gætte, hvilken kendt dansker der bor i det hjem, de er på rundtur i, bor sammen med musikproducer og komponist Hanni Cramer Hanberg, og selv om de begge er over 40, så har de ikke droppet at få børn. Men ikke for enhver pris. - Det føltes som en sikker milepæl at nå til den dag, jeg sagde højt, at jeg ikke vil have hjælp til at få børn. Og det sagde jeg i starten af i år, siger Anne Glad og tilføjer: - Jeg har det sådan, at nu, hvor det er undersøgt, at min kæreste og jeg fysisk er i stand til at få børn med hinanden, ville det simpelthen være for ilands-luksuriøst at kaste sig ud i en fertilitetsbehandling, siger hun. Vi går ikke nok i seng sammen Og egentlig har Anne Glad forliget sig med tanken om, at hun slet ikke får børn, men hun har ikke opgivet tanken. Og derfor skal der også arbejdes videre på sagen. - I virkeligheden handler det måske bare om, at vi ikke går nok i seng med hinanden eller gør os umage nok med at gøre det på de rigtige tidspunkter af min cyklus. Og så må vi da simpelthen bare til at prioritere det noget højere! Og hvis der så ikke kommer noget barn ud af det, er det også okay. Jeg har forliget mig med, jeg måske ikke får børn. Men jeg har ikke givet op. Ikke endnu, siger hun. 40’erne er anderledes end 30’erne Og hele snakken om børn ændrede sig, da Anne Glad gik fra at være i 30’erne til at være i 40’erne. - Det er da anderledes at være i 40’erne end i 30’erne som kvinde i forhold til biologien. Det ville være tåbeligt at bilde sig selv andet ind. Det er nu, det er høje tid for mig at træffe et valg, hvad børn angår. Det er en milepæl, som ikke står fast for alvor endnu, men stadig svajer, siger hun. LÆS OGSÅ:  Anne Glad kalder sine bryster for bittesmå. På søndag.dk afslører hun, om hun har planer om at få opereret dem større TV-vært Cecilie Beck løfter sløret for, hvorfor hun og Rasmus Tantholdt ikke skal have børn sammen. Læs hvorfor på søndag.dk  ;Torsdag, 10. oktober 2013
Baby Tarok: Her er Danmarks ny filmstjerne; 31. oktober har filmen om Danmarks mest vindende travhest Tarok premiere i landets biografer. For et halvt år siden blev optagelserne lavet, og det var derfor et kært gensyn for instruktør Anne Grethe Bjarup Riis og filmproducent Regner Grasten, da de igen så føllet, som spiller den nyfødte hest i filmen. For de to filmfolk var det også et glædeligt gensyn ved Skive Travbane med Taroks ejer og kusk Jørn Laursen, hvis familiesaga er filmens handling. Baby Tarok er oldebarn til den ægte Tarok, og sammen med det unge hoppeføls ejer, opdrætter Leif Olsen, har Dantoto oprettet en side på Facebook for Baby Tarok. - Her kan danskerne følge dens udvikling frem mod et liv som en stor travhest, og de kan deltage i en konkurrence om at finde det bedste navn til Baby Tarok, fortæller Rolf Laugesen fra Dantoto. ;Torsdag, 10. oktober 2013
Kræftramt Sofie Gråbøl var for syg til at medvirke i TV-serie ; I december 2012 fik Sofie Gråbøl konstateret brystkræft. Samme måned begyndte castingen af skuespillere til Ole Bornedals kommende TV-serie ”1864”. Skuespillere som Pilou Asbæk og Søren Malling medvirker i serien, og instruktøren håbede på, at han også kunne få Sofie Gråbøl med på holdet af talentfulde skuespillere. Men ”Forbrydelsen”-stjernen takkede nej til rollen som mor til de to brødre, der er seriens hovedpersoner.. - Vi ville rigtig gerne have haft Sofie Gråbøl med. Simpelthen fordi hun er en af de allerbedste. Men hun sagde altså nej tak til rollen. Og nu forstår jeg hvorfor, fortæller seriens producent Peter Boose til BT. 45-årige Sofie Gråbøl afslørede i denne uge, at hun havde været ramt af den frygtelige sygdom, men nu er rask og har det godt efter en hård periode med kemoterapi – et sygdomsforløb som ”1864”-producenten ikke kendte til.   - Jeg er rystet over at høre, at Sofie Gråbøl har været så syg, men jeg er meget glad og lettet over, at hun er på højkant og rask igen, siger Peter Boose til avisen. ;Torsdag, 10. oktober 2013
Agnes Obel: Jeg kæmper med sceneskræk; Hun har gjort det, siden hun var syv år. Men alligevel falder det ikke den 32-årige sangerinde Agnes Obel naturligt at stå på en scene. Faktisk har hun igennem sin karriere været ramt af så alvorlig sceneskræk, at hun til tider har været tæt på at opgive det hele. - Når jeg spiller, kan jeg være så nervøs, at jeg kommer helt ud af mig selv og ser mig selv oppefra. Hvis jeg ser optagelser fra mine koncerter fra år tilbage, kan jeg næsten ikke genkende min egen stemme, siger Agnes Obel i et stort interview med Alt for damerne. Kæresten giver ro I dag hjælper sangerindens kæreste, animatoren Alex Brüel Flagstad, med at holde Agnes Obel rolig under koncerterne. Når hun fanger hans blik og ser, at han synger med på musikken, beroliger det hende. Musikken er derfor kommet for at blive i hendes liv. - Jeg har aldrig tidligere følt, at musik var den eneste ting, jeg skulle lave. Jeg blev bare draget af det. Det har været i mit liv som en velsignelse og forbandelse hele tiden, siger Agnes Obel. Sangerinden er lige nu aktuel med albummet Aventine som opfølgning på debutpladen Philharmonics fra 2010. LÆS OGSÅ:  Læs også på IN.dk: Derfor måtte Annette Heick gå til psykolog Læs, hvordan du bliver smuk som sangerinden Ida Corr på IN.dk  ;Torsdag, 10. oktober 2013
Mathilde Norholt: Får søde ord fra Silas Holst; - Jeg har taget dansen og showet til mig. Musik og dans er noget af det ældste, vi har, og det er vidunderligt, at vi stadig kan samles om det og få så meget glæde. Det er et vidunderligt univers, siger Mathilde til BILLED-BLADET. Hun danser med Thomas Evers Poulsen i det populære TV 2-program. Skuespilleren får søde sms’er fra sin mor og far: Kirsten Norholt og Flemming Sørensen. - Min far spiller Julie Steinckes far i ”Crazy for You” og medvirker sammen med Silas Holst. Dermed får jeg også hilsener fra Silas - og komplimenter. Jeg hører kun gode ting. Men måske er min far også god til at vælge ud, siger Mathilde med et smil. ;Torsdag, 10. oktober 2013
Ingrid døde efter fire års kamp mod kræft; TV-personligheden Ingrid Skovgaard Raben havde kæmpet mod en alvorlig kræftsygdom i fire år, da hun tirsdag den 8. oktober døde omgivet af sin nærmeste familie. Hun blev 75 år. - Hun har kæmpet det bedste, hun kunne. Gennem hele hendes sygdom har hun set i øjnene, hvad der skulle ske til sidst. Hun var uhelbredelig – det var klart fra start, siger Ingrids datter, Gunvor Skovgaard Raben, til BT. Ingrids nære ven, Flemming Andersen, der var rektor på Holte Seminarium, hvor TV-værten arbejdede, nåede at sige farvel til hende dagen før, hun døde. Han vidste godt, at tiden var inde. - Det begyndte med tyktarmskræft, der spredte sig til hele kroppen. Til sidst var behandlingen umulig. Så besluttede hun sig for, at livet ikke var livet værd længere, fortæller Flemming Andersen til BT og tilføjer: - Når livet ikke længere var livet værd, så måtte man selv gøre noget for at få det overstået. Det, hun gjorde, var, at hun i de sidste dage holdt op med at spise. DR’s børneprogram ”Ingrid og Lillebror” blev sendt fra 1966-1976, og derefter lukkede Ingrid døren til medieverdenen. ;Torsdag, 10. oktober 2013
Video: BILLED-BLADET hjemme hos Dennis Knudsen; I slutningen af september udkom kendisfrisøren Dennis Knudsens selvbiografi. En refleksion over livet, som han i flere år havde taget tilløb til, men som nu skulle realiseres. Tidspunktet var langt fra tilfældigt. Milepælene i livet stod nemlig i kø i år. Han rundede i løbet af sommeren 50 år og kunne samme sommer sætte endnu et flueben på listen – sin 2. ironman. Bogen udløste straks forsider i landets medier og Dennis fortalte åbenlyst om sit liv med de celebre kunder, sit forhold til kongehuset og om et liv i overhalingsbanen. BILLED-BLADET mødte frisøren i hans lejlighed på Vesterbro i København til en snak om bogen, livet - og det faktum, at hans mor indtil videre ikke har haft lyst til at læse bogen ”Jeg dør kun én gang”. Se videoen herunder og læs meget mere om Dennis Knudsen i denne uges udgave af BILLED-BLADET.  ;Torsdag, 10. oktober 2013
Pernille Rosendahl: Nu sælger hun huset – se det her; Musiker-parret Pernille Rosendahl og Johan Wohlert annoncerede tirsdag, at de skulle skilles, og nu har de valgt at tage konsekvensen af det forliste forhold og sætte deres rækkehus i Hellerup til salg. Det skriver Boliga Kendte.  Huset, der breder sig ud over 117 kvadratmeter og har en grund på 350 kvadratmeter, er sat til salg for 7.250.000 kr., og dermed håber Rosendahl og Wohlert at score halvanden million kroner ekstra i forhold til købsprisen i 2011. Dengang betalte Rosendahl og Wohlert 5.750.000 kr. for boligen. Huset ligger ifølge mægleren, Ivan Eltoft Nielsen, i et af Hellerups mest eksklusive kvarterer og er “yderst smagfuldt og æstetisk”.  Se parrets villa her  Naboerne til Pernille Rosendahl og Johan Wohlert tæller blandt andre den tidligere tennisspiller Tine Scheuer-Larsen. Hellerup lige nord for hovedstaden er et af de foretrukne habitater for kendte danskere. Byen huser blandt andre Jes Dorph-Petersen, Caroline Fleming, Asger Aamund, Ole Bornedal og Klaus Pagh, men må altså muligvis vinke farvel til Pernille Rosendahl og Johan Wohlert. ;Onsdag, 9. oktober 2013
Video: Se en lykkelig Jes Dorph på sin bryllupsdag; TV-værten Jes Dorph-Petersen var ikke til at skyde igennem, da han i lørdags trådte ud af Trinitatis Kirke i hjertet af København som en gift mand. Kæresten Louise Lehrmann var nu fru Dorph-Petersen – og dét blev fejret med manér. Efter en reception på Hotel Skt. Petri inviterede de nygifte til storslået bryllupsfest i Odd Fellow Palæet. Før det gik løs med løjerne, tog den glade gom sig tid til at fortælle BILLED-BLADET om sine følelser på den store dag. Se Jes Dorph-Petersen her – og se alle de flotte bryllupsbilleder i BILLED-BLADET i morgen – torsdag…  ;Onsdag, 9. oktober 2013
Sofie Lassen-Kahlke: Jeg havde angst for ikke at få børn; Sofie Lassen-Kahlke biologiske ur begyndte at tikke længe før, hun fyldte 30 år, så da hun ramte det runde tal, blev hun bange for, at hun måske aldrig ville blive mor. - Jeg har oplevet meget i livet og kan se tilbage på oplevelser, jeg har lært noget af. Jeg har ikke haft trediveårskrise, men jeg nåede at få angsten for ikke at få børn, som jeg altid vildt gerne har villet have, siger Sofie Lassen-Kahlke til Alt for damerne. I dag er den 34-årige skuespillers drøm gået i opfyldelse. I 2011 blev hun og hendes mand Hans Poul Petersen nemlig forældre til sønnen Alfred. Morrollen har gjort Sofie Lassen-Kahlke mere voksen og har givet hende mere selvtillid.   - Jeg synes selv, det klæder mig at være blevet voksen. Da jeg var yngre, var jeg nok mere bevidst om, hvad folk syntes om mig. I dag er jeg ligeglad. Jeg synes, 34 er en sej alder. Det er stadig ungt, og der er masser af tid til at få flere børn, hvis jeg skulle få lyst til det, fortæller hun. ;Onsdag, 9. oktober 2013
Seks Kendte danskere: Kan du gætte deres bil?; Kan du gætte, hvilken bil, der tilhører de seks kendte danskereherunder - Se bilerne og find svaret via linket i bunden af artiklen. Rasmus SeebachPå relativt kort tid er Rasmus Seebach blevet den mest succesfulde musiker i Danmark og den hurtigst sælgende nogensinde, og det har selvfølgelig vist sig på hans bankkonto, men kan man også se det i hans valg af bil? MedinaDanmarks ubestridte pop-babe hitter herhjemme og I udlandet med hendes ørefængende sange, og hendes succes, har givet hende mulighed for at leve et liv, som kun få har råd til. Men går hun overhovedet op i biler? Oliver BjerrehusDen 37 årige karismatiske supermodel og TV-personlighed, med en mere end 16-årig lang modelkarriere, lever af sit udseende og er vant til rampelyset og glamourøse omgivelser. Men er han lige så forfængelig, når det gælder hans bil? Tom KristensenDanmarks vel nok mest kendte racerkører og ni dobbelte le mans-vinder, der til dagligt bor i Monaco, er ombejlet fra både fans og verdensomspændende tøj-, ure-, og bilproducenter, der kæmper om at få lov at sponsorere sportsstjernen. Men hvad kører hen egentlig i til daglig? Mikkel KesslerVores mest succesfulde bokser og fem dobbelte verdensmester har tjent over 100 millioner kroner gennem sin 15 årige lange boksekarriere. Alligevel er kendt for at være ”nede på jorden” og har altid været beskeden om sin økonomi og sine præstationer. Er han lige så beskeden i sit valg af bil? Thorkild ThyrringVeteranen i dansk motorsport, der har deltaget i over 300 løb og været aktiv racekører i en menneskealder og deltager i ”Vild med dans”, har kørt et utal af forskellige biler gennem hele sin karriere. Hvordan er han kørende, når han ikke deltager i racerløb?  Se her om du har gættet rigtigt (Siden åbner hos bilbasen.dk)     Foto: Bilbasen.dkHvilken bil passer mon på hvem af de seks kendte herover...   ;Onsdag, 9. oktober 2013
Tom Hanks indrømmer: Jeg har sukkersyge; Efter at have døjet med sukkersyge-symptomer i over 20 år, er Tom Hanks nu blevet diagnosticeret med Type 2 diabetes. Det afslørede den 57-årige ”Forrest Gump”-skuespiller i et interview med talkshowværten David Letterman, da han i TV-programmet ”The Late Show” blev spurgt til sit åbenlyse vægttab. - Jeg gik til lægen, som sagde: ”Efter du har levet med de høje blodsukkertal, siden du var 36, er du nu bestået - du har Type 2 diabetes unge mand”, fortalte Tom Hanks. Hollywood-stjernen fik at vide, at han var nødt til at tabe sig og forsøge at komme ned på samme vægt, som da han var teenager. Det, mener skuespilleren dog ikke helt, kan lade sig gøre. Type 2 diabetes kaldes også for aldersdiabetes, og symptomerne kan være træthed, tørst, hyppig vandafledning, vægttab og mindre appetit. Det rammer oftest overvægtige voksne, og i Danmark lider over 300.000 af sukkersyge – heraf omkring 80 % af Type 2. ;Onsdag, 9. oktober 2013
Se Mie Skovs video-hilsen til Anne Laxholm; På grund af en fodboldkamp er ”Vild med dans” udskudt, så det næste program sendes lørdag 12. oktober og ikke fredag. Mie Skov og Mads Vad skal danse slowfox, og de træner på livet løs for at gøre dommerne glade, så de kan få fine karakterer. Mie Skov kæmper især for at gøre dommer Anne Laxholm tilfreds med dansefødderne i lørdagens slowfox. Se på videoen herunder, hvordan Mie og Mads vil gøre dommerne glade…  ;Onsdag, 9. oktober 2013
TV-værten Ingrid er død; Ingrid Skovgaard Raben var et velkendt ansigt på danskernes TV-skærme i 60’erne og 70’erne, når hun tonede frem som vært i det underholdende børneprogram ”Ingrid og Lillebror”. For få dage siden, tirsdag den 8. oktober, døde hun i en alder af 75 år, mens hun var omgivet af sine to børn, børnebørn og familiemedlemmer, skriver BT. Programmet om Ingrid og hendes populære trædukke blev sendt i DR’s Kikkassen fra 1966-1976. Samtidig med, at den pædagoguddannede TV-vært arbejdede i fjernsynet, underviste hun kommende pædagoger og uddannede sig til tale-høre-pædagog. Da TV-programmet sluttede, valgte Ingrid at forlade medieverdenen. Det var skuespilleren og komponisten Bob Goldenbaum, der i 11 år lagde stemme til den berømte trædukke Lillebror. Han er netop fyldt 80 år. ;Onsdag, 9. oktober 2013
Anja Fonseca: Det vil jeg ikke kaldes; Hun er 36 år, mor og veluddannet, og så er hun vejrvært på DR1. Derfor bryder Anja Fonseca sig absolut ikke om, når hun bliver kaldt for ”vejrpige”. - Tituleres jeg som ”vejrPIGE” igen, uddeler jeg en imaginær lammer til dit mundtøj, meddeler Anja Fonseca, ifølge BT, på sin Facebook-side. Vejrværten blev ansat på DR for syv år siden, og hun mener det er useriøst at blive kaldt pige i arbejdssammenhæng. - Man bliver lidt træt, når man gentagne gange bliver mødt med: ”Nåhh, det er dig, der er hende vejrpigen”. For mig er det umyndiggørende og reducerende, og man siger jo heller ikke ”vejrdrenge” eller ”nyhedsdrenge”, siger Anja Fonseca til BT. ;Onsdag, 9. oktober 2013
Den store bagedyst-finalister taler ikke sammen; Tirsdag aften bliv vinderen af DR1-programmet ”Den store bagedyst” fundet, og det blev 29-årige Annemette Voss, der løb med titlen – lige for næsen af hendes kvindelige konkurrent Katja Stock. De to deltagere har både grint, grædt, delt bagetips og opskrifter med hinanden i løbet af programrækken, men det betyder ikke, at de to kvinder er blevet bedste veninder. - Jeg kan utroligt godt lide Katja, men jeg tror ikke, det kommer bag på nogen, at vi ikke er slyngveninder. Vi bor i hver sin ende af landet og er sindssygt forskellige, siger bagedyst-vinderen Annemette Voss til BT. På trods af at de to kvinder ellers både har kærligheden til bagning og børn i samme aldersklasse til fælles, så er den sønderjyske kagekone enig med Annemette. - Hun er sød, imødekommende, en dejlig kvinde. Men vi bliver aldrig slyngveninder, for der er vi helt forskellige, forklarer Katja Stock til avisen. ;Onsdag, 9. oktober 2013
Allan Simonsen og Sofie Kruuses døtre hepper sammen;" De er begge stolte af deres forældre, og de var begge med i Odense, hvor ""Vild med dans"" blev sendt fra i fredags. Allan Simonsens ti-årige datter, Kira, og Sofie Kruuses otte-årige datter, Nikoline, nød det flotte show og var glade for, at deres favoritpar strøg videre uden omdans. De to piger syntes også, det var sjovt at være til showet sammen, og da der kun er to år mellem dem fandt de hurtigt sammen. Nikoline er vant til at se sin mor danse, mens det er helt nyt for Kira at se sin far folde sig ud på et dansegulv.  ";Onsdag, 9. oktober 2013
"Se hvem de kendte holder med i ""Vild med dans""";" Mange af de tidligere ""Vild med dans""-deltagere havde taget imod invitationen og var draget til Odense i fredags, hvor program 4 blev sendt direkte fra Stadium Arena Fyn. De nød det skønne gensyn med hinanden, men var langt fra enige om, hvem de synes, der klarer det bedst i år. Pia Allerslev, der i 2011 dansede med Michael Olesen, er især imponeret af Charlotte Fich, der danser med Marc Christensen. Bokseren Patrick Nielsen, der i 2011 blev nummer to sammen med Claudia Rex er tro mod sin ""gamle"" dansepartner og har hende og Mads Laudrup som favoritpar. Fodboldspilleren Patrick Wozniacki, der i 2010 blev nummer fire sammen med Claudia Rex - og kender Mads Laudrup fra fodbolden - har også dette par som sine favoritter, men synes dog også, at Mette Blomsterberg gør det rigtig godt sammen med Michael Olesen. Håndboldspilleren Rikke Hørlykke, der i 2007 blev nummer tre sammen med Mads Vad, hepper på ham og hans nye dansepartner, Mie Skov. Vicky Jo Ringgaard Diget, der som professionel danser har deltaget i mange sæsoner, synes Uffe Holm og Karina Frimodt gør det rigtig flot. ";Tirsdag, 8. oktober 2013
Pernille Rosendahl skilt ; Pernille Rosendahl og Johan Wohlert forelskede sig i 2002, og fire år senere blev de forældre til sønnen Tristan. Nu, 11 år senere, har parret valgt at gå fra hinanden. De vil dog bevare et godt forhold for deres søns skyld, og de har også planer om at fortsætte i deres fælles band The Storm. - Vi har taget den svære beslutning at gå hvert til sit. Vi er begge meget triste, men er, på trods den svære situation, fortsat gode venner. Vi vil fremover samarbejde om at sikre vores søn et godt forhold til både sin mor og sin far, siger 41-årige Pernille Rosendahl til HER&NU. 37-årige Johan Wohlert friede til Rosendahl for et par år siden, men de to musikere nåede aldrig at blive gift. ;Tirsdag, 8. oktober 2013
Sepp Piontek om Allan Simonsen: Han danser ikke så godt; Gennem fire fredage har Allan Simonsen danset sig ind i danskernes hjerter, selv om hans evner på dansegulvet mildest talt ikke kan sammenlignes med hans talent på grønsværen. På trods af lave point fra dommerne er han stadig med i dansekonkurrencen, og det kommer bag på den tidligere landsholdstræner Sepp Piontek, som arbejdede sammen med fodboldspilleren i 80'erne. - Det er selvfølgelig, fordi seerne kan stemme, og de stemmer med hjertet. Det hører med til showet, siger Sepp Piontek til Ekstra Bladet. Han er glad på Allan Simonsens vegn, men er samtidig imponeret over danskernes opbakning.   - Han er en af de modigste i Danmark, for han danser jo ikke så godt. Det, han gør i ”Vild med dans”, kræver meget mod, udtaler tyskfødte Sepp Piontek til avisen. ;Tirsdag, 8. oktober 2013
Sofie Gråbøl er blevet opereret for brystkræft; I uge 43 er der Knæk Cancer-uge på TV 2, og i den forbindelse viser TV-stationen i disse dage en kampagne-trailer, hvor flere kendte danskere medvirker. Blandt dem er Sofie Gråbøl.   Skuespilleren viser sig fra en helt anden side, end vi før har set, med en ultrakort frisure og et forstenet ansigt. Nu afslører den 45-årige ”Forbrydelsen”-stjerne grunden til, at hun har valgt at støtte op om kampagnen. Hun har været ramt af kræft og har været igennem flere behandlinger. - I december sidste år fik jeg konstateret brystkræft. Jeg er efterfølgende blevet behandlet med operation og kemoterapi. Det har været et hårdt forløb, men jeg er rask nu og har det godt. Jeg er glad for at være en del af Knæk Cancer-kampagnen og dermed kunne give min støtte til den gode sag, udtaler Sofie Gråbøl i en pressemeddelelse fra TV 2. I Knæk Cancer-ugen er der oplysning om kræft i flere dokumentarprogrammer på TV 2, i TV 2-regionernes populære nyhedsudsendelser, i NYHEDERNE, på TV 2 NEWS og i ”Go’ morgen Danmark” og ”Go’ aften Danmark” – sidstnævnte sætter også indsamlingsinitiativer i gang. Fuldt fokus på indsamling er der i ”Hvem vil være millionær?”, ”Vild med dans knækker cancer” og indsamlingsshowet ”Knæk Cancer Live!”. Op mod 5000 kvinder får hvert år konstateret brystkræft. Det forekommer oftest hos kvinder over 60, men sygdommen er de senere år blevet mere hyppig fra 25-30-års alderen.  Se video for Knæk Cancer-ugen her!  ;Tirsdag, 8. oktober 2013
Scarlett Johansson er kåret som verdens mest sexede; Hun er kun 28 år, men Scarlett Johansson kan allerede prale af, at hun to gange i sit liv er blevet udnævnt som verdens mest sexede kvinde. Det er det amerikanske magasin Esquire, der, ifølge Ekstra Bladet, kårer Hollywood-stjernen som ”The Sexiest Woman Alive” i deres kommende november-nummer. Hun vandt også titlen i 2006, og denne gang poserer hun på forsiden af magasinet i et sexet outfit, hvor hun viser masser af bar hud. Skuespilleren med de danske aner udtaler i Esquire, at hun er stolt over at have vundet titlen to gange.   - Jeg er en 28-årig kvinde i filmindustrien. Snart får jeg kun tilbudt mor-roller. Og så stopper de. Jeg er nødt til at forlænge min karriere ved at lave alt fra teater til producer-arbejde og at stille op i Esquire, siger Scarlett Johansson til magasinet. Den smukke, blonde skuespiller afslørede for nyligt, at hun er blevet forlovet med sin franske kæreste gennem et års tid, Romain Dauriac. ;Tirsdag, 8. oktober 2013
Ibi Støving og fodboldkæresten er nabo til Bendtner; Det er omkring tre måneder siden, at Ibi Støving og landholdsspilleren Simon Makienok forelskede sig i hinanden, og nu er den 16 år yngre fodboldfyr flyttet ind hos TV 2-værten. Ibi Støving bor i en 170 kvadratmeter stor lejlighed på H.C. Andersens Boulevard i København – i samme boligkarré som Makienoks landsholskollega Nicklas Bendtner. - Det vidste jeg ikke, siger Simon Makienok til Ekstra Bladet, da han bliver spurgt, om han var klar over, at de to sportsmænd nu er naboer. Nicklas Bendtner bor to opgange fra Ibi Støvings lejlighed, som hendes kæreste er glad for, at han nu deler med hende. - Det er godt, men altså, vi har jo været sammen hele tiden, siden vi mødtes, fortæller 22-årige Makienok til avisen. ;Tirsdag, 8. oktober 2013
Renée Toft Simonsens eksmand dømt for dødstrusler ; I april sparkede Renée Toft Simonsens eksmand, Kristian Sandvad, døren ind til sin underbo og truede familiens 14-årige søn på livet med en køkkenkniv, fordi han troede, at drengen havde pillet ved hans computer. I denne uge er der så faldet dom over den tidligere fiskeridirektør, som er far til den 48-årige eksmodels to ældste børn på 17 og 18 år. Kristian Sandvad kæmper med et alvorligt alkoholmisbrug, og han blev idømt to måneders fængsel, efter en mentalundersøgelse viste, at han ikke var sindssyg i gerningsøjeblikket.   - Ja, jeg er glad og lykkelig. Jeg er i hvert fald glad for, at det er Danmark og ikke Rumænien, jeg bor i. Nu skal mit liv på ret køl, udtaler Kristian Sandvad til BT. Renée Toft Simonsen og Kristian Sandvad blev kærester i 90’erne og gik fra hinanden i 1995 – samme år som deres andet barn, sønnen Jens Kristian, blev født. ;Tirsdag, 8. oktober 2013
Henrik Voldborg: Troede jeg så en ufo; Den 77-årige tidligere DR-meteorolog kender alt til vejrfænomener og måleinstrumenter, men den viden havde han ikke, da han som barn var overbevist om, at han oplevede noget overnaturligt. - Jeg troede engang, at jeg så en ufo dale ned på marken ved Nærum, da jeg var dreng. Senere fandt jeg ud af, at det nok var en vejrballon, der langsomt dalede ned i en lille faldskærm, fortæller Henrik Voldborg til Søndagsavisen. Vejrballoner er fyldt med gas og kan nå op til 40 kilometers højde, inden de sprækker. Det lærte Voldborg alt om, da han begyndte at læse meteorologi i 1961 og i 1988 blev ansat som TV-meteorolog på DR.  Der arbejdede han, indtil han gik på pension i 2001. ;Tirsdag, 8. oktober 2013
Beckhams palads solgt for svimlende beløb; De købte ”Beckingham Palace” for 22 millioner kroner i 1999. Nu er det lykkedes David og Victoria Beckham at sælge deres luksuriøse hjem i britiske Hertfordshire til ikke mindre end 12 millioner pund – det svarer til over 100 millioner danske kroner. Beckham-parrets tre sønner, Brooklyn, Romeo og Cruz, tilbragte de første år af deres liv i den fem hektar store landejendom, inden familien flyttede til Spanien og derefter Los Angeles på grund af deres fars fodboldkarriere. Ifølge avisen Daily Mail har familien Beckham nu valgt at skille sig af med ejendommen, fordi de gerne vil begynde forfra et nyt sted. Pengene fra salget af ”Beckingham Palace” og flere af deres luksusbiler vil de bruge på et nyt hjem i det centrale London. Stjerneparret har angiveligt kig på en villa til 400 millioner kroner, som ligger tættere på det sted, hvor deres børn går i skole. ;Mandag, 7. oktober 2013
Marie Askehave: Folk tror jeg er feminin;" Når Marie Askehave går op ad den røde løber til diverse arrangementer, er hun shinet op i glamourøse outfits. Derfor tror folk – fejlagtigt - at hun altid er meget feminin. - Jeg tror, at man tit tænker, at det ydre passer med det indre. Og det er jo ikke altid rigtigt. Hvem ville tro, at jeg har været drengespejder, bygget et hus og elsker at shoppe værktøj?, siger Marie Askehave til Alt for damerne. På spørgsmålet om, hvad den 39-årige skuespiller ville være som barn, er svaret da også alt andet end ballerina eller prinsesse. – Fisker. Jeg havde været med min mor på havnen og syntes, det så fantastisk ud. Det var ikke specielt fedt at skrive i ""mine venner""- bogen i skoletiden, fortæller hun til ugebladet. Marie Askehave er i øjeblikket aktuel i teaterstykket ”Lovesong”, hvor hun spiller sammen med kæresten David Owe og sin svigerfar og svigermor, Baard Owe og Marie-Louise Coninck. ";Mandag, 7. oktober 2013
Halle Berry har født en mirakel-baby; Det kom som noget af en overraskelse for Halle Berry, da hun tidligere på året fandt ud af, at hun ventede barn nummer to. Den 47-årige Hollywood-stjerne troede nemlig slet ikke, det kunne lade sig gøre at blive gravid i hendes alder. Men det kunne det altså, og lørdag fødte hun så en velskabt søn på Cedars Sinai Hospital i Los Angeles, skriver Daily Mail. Den nybagte far er Halle Berrys mand, den 47-årige franske skuespiller Olivier Martinez. Mens det er hans første barn, så har skuespilleren i forvejen datteren Nahla på fem år med ekskæresten Gabriel Aubry. På grund af sin høje alder har Berry udtalt, at hendes anden graviditet var et mirakel. Skuespillerparret begyndte at date i 2010, og de giftede sig ved en privat ceremoni i Frankrig i juli 2013. ;Mandag, 7. oktober 2013
Trinny dater Englands mest omtalte mand; For fire måneder siden fangede en fotograf et voldeligt øjeblik mellem TV-kokken Nigella Lawson og hendes mand Charles Saatchi på en restaurant, hvor han tog kvælertag på sin hustru gennem 10 år. Efterfølgende krævede den britiske kok en offentlig undskyldning fra sin 70-årige mand, men det nægtede han. I stedet søgte han om skilsmisse og flyttede ud af deres fælles hjem. På trods af mediernes negative historier om kunstsamleren Saatchi, så har han ikke haft svært ved at få fingrene i en ny kvinde. Han har nemlig kastet sin kærlighed på modeeksperten Trinny Woodall fra Kanal 4-programmet ”Trinny og Susannah indtager Danmark”, skriver Ekstra Bladet. Den 49-årige stylist er flere gange blevet spottet på romantisk date med Charles Saatchi på restauranten Scott’s – samme sted, hvor rigmanden tog kvælertag på Nigella Lawson. ;Mandag, 7. oktober 2013
Poul Nyrup om sin afdøde datter: Hun er en del af min dagligdag ; Natten til den 29. august 1993 fik Poul Nyrup Rasmussen det værst tænkelige opkald: hans 24-årige datter, Signe, havde taget sit eget liv. Poul Nyrup Rasmussens datter havde kæmpet med skizofreni, siden hun var 17 år, og sorgen var så stor for Danmarks daværende statsminister, at han var tæt på at opgive sit politiske arbejde. I dag, 20 år senere, er den 70-årige socialdemokrat formand for foreningen Det Sociale Netværk, der iværksætter initiativer for unge mennesker, som er psykisk sårbare. Signe fylder stadig meget i hans liv, og hans budskab er, at forældre, der har mistet, ikke skal skubbe deres børn fra sig.   - Jeg fortæller andre pårørende, at min datter, Signe, stadig er en del af mig og altid vil være det. Hun er en del af mit dagligliv. Det er der ikke noget mystisk i. Jeg prøver ikke at glemme den, jeg elsker, siger Poul Nyrup Rasmussen til Søndagsavisen og tilføjer: - Det er heller ikke forkert at spørge sig selv, hvordan Signe ville mene, at jeg skulle agere lige nu? Hvad ville hun synes, var rigtigt? Vi skal huske, at den, vi har mistet, stadig er en del af os. Det er min erfaring, at det også har hjulpet andre, der har mistet. Da politikerens datter døde, havde han siddet syv måneder på statsministerposten, og han har det stadig dårligt over, at han på det tidspunkt brugte flere timer på sit arbejde end datteren. - Jeg tænker den dag i dag på de gange, hvor jeg burde have aflyst mine 10 møder og været der for hende i stedet. Men det må jeg bære rundt på resten af livet, fortæller Poul Nyrup Rasmussen. ;Mandag, 7. oktober 2013
Kræft fik Anne Glad til at miste troen på gud; Hun har gættet sig gennem snart 50 kendte danskeres hjem, og det er da også fra DRs Kender du Typen, at danskerne kender Anne Glad, som hun har været en del af programmet siden 2010. Men trods af efternavnet, som hun har giftet sig til – hun er født Toft – så har det ikke altid været glæde og smil, der har præget Anne Glads liv. Den første af livets mange markante milepæle fandt sted, da Anne Glad var 13 år og gik i 7. klasse. Og det var en milepæl, der hamrede sig ned i fundamentet af, hvad hun er i dag. – Jeg havde en veninde, Tina, som døde af en kræftsvulst i hjernen. Vi gik i klasse sammen, boede et par huse fra hinanden og havde leget rigtig meget, fra vi var børn. Og så pludselig blev hun syg og døde. Det gik hurtigt. Et halvt år, husker Anne Glad. Tv-vært Katrine Hertz Mortensen fik angstanfald efter sin mors død. På søndag.dk fortæller hun, hvordan hun kom ud af sin angst Uskylden og barnetroen forsvandt Dødsfaldet skete, kort tid inden Anne Glad sammen med sine klassekammerater skulle konfirmeres. – Det blandede sig sammen med, at vi gik til konfirmationsforberedelse. Hun døde i februar, hvor vi skulle konfirmeres i april. Og da gik jeg fra at have været vant til at bede aftenbøn og gå i kirke indimellem til pludselig at tænke: Det her hænger sgu ikke sammen. For Tina blev jo ikke rask, selv om jeg bedt Gud så indtrængende om det! Det var helt sikkert en uskyld og en barnetro, der forsvandt lige dér, siger Anne Glad. Tidligere tv-vært Eva Jørgensen mistede sin mand, da deres søn var ti måneder. I dag er hun endelig lykkelig. På søndag.dk fortæller hun, hvordan hun er kommet fra dyb sorg til lykke Jeg var grundskuffet over Vorherre Egentlig havde den 13-årige Anne Glad mest lyst til at droppe konfirmationen, men det endte dog alligevel med, at hun gik til alters og blev konfirmeret. Men det var med en følelse af skuffelse. – Da havde det føltes rigtigt at tage konsekvensen af det, der var sket, og sige: »Jeg tror ikke på Gud mere« og have droppet konfirmationen. Men mine forældre var ret lavpraktiske og forklarede: »Du har glædet dig. Og kogekonen er jo bestilt«. Så jeg blev konfirmeret, men var i virkeligheden grundskuffet over Vorherre – og også lidt skuffet over mine forældre, siger hun og tilføjer: – Tinas død udløste en erkendelse af, at livet er urimeligt og indimellem meningsløst. Det var det, der ikke hang sammen. Derfor blev det en milepæl. Og derfor blev det livsændrende for mig.   ;Mandag, 7. oktober 2013
Grevinde Alexandra i de blindes verden;" Solen skinnede, da grevinde Alexandra søndag eftermiddag gæstede Koncerthuset på Amager - men indenfor blev det bælgmørkt. Alexandra skulle nemlig overvære koncerten ""Lad mørkelyset skinne"" med DR Pigekoret.  Til koncerten blev alt lys slukket, og dermed fik Alexandra og det øvrige publikum en unik mulighed for at læne sig tilbage og suge musik og sanseindtryk til sig. - Det var superflot, lød det begejstret fra grevinden, da lyset igen blev tændt efter fem kvarters skønsang. Koncerten var arrangeret i samarbejde med Dansk Blindesamfund og DR Pigekoret, som Alexandra er protektor for. ";Søndag, 6. oktober 2013
Søs Fenger: Fik terapi og blev voksen; Selv om hun som 51-årig kan se tilbage på en succesfuld karriere som musiker, så har Søs Fenger kæmpet en del med indre dæmoner igennem sit liv. Men hun har nået til en afklaring over de seneste fem-ti år med hjælp fra en dygtig terapeut. - Jeg blev først rigtig voksen, da jeg fik sluttet fred med den lille pige indeni. Da jeg opdagede, hvilke store ressourcer jeg selv gik rundt med, som jeg ikke havde lært at kende, siger Søs Fenger i et interview med Alt for damerne. Har droppet det perfekte Hun er i dag nået til en selverkendelse om, at hun ikke skal være perfekt. Det er nemlig helt umuligt at nå dertil, når man som alle andre mennesker slås med dagligdagen. - Det findes ikke, og det skal man ikke forvente eller kræve af nogen. Vi har mange forskellige sider, og vi må lære at elske og omfavne dem alle. Så bliver vi de bedste og gladeste udgaver af os selv!, siger sangerinden. Hun har desuden skrevet en sang til sin far, der døde af kræft, da hun kun var fem år gammel for også at bearbejde denne sorg. Sangen har titlen ’Stjernenat’, og Søs Fenger elsker at synge den, fortæller hun i interviewet. LÆS OGSÅ:  Læs, hvorfor sangerinden Oh Land gik ned med stress på IN.dk Læs om sangerinden Albertes sommerferie på IN.dk  ;Søndag, 6. oktober 2013
Nikolaj Hübbe dybt berørt af Heidi Ryoms død;" Det er med stor sorg, at Det Kongelige Teater må meddele, at tidligere solodanser ved Den Kongelige Ballet, Heidi Ryom, er død. 58 år gammel. Og det er da også en tydeligt berørt Nikolaj Hübbe, der udtaler sig om Heidi Ryoms pludselige død. - Det er ufatteligt, at Heidi Ryom er død. Hun var min vidunderlige Julie og min skønne svaneprinsesse, fortæller Balletmesteren ved Den Kongelige Ballet og uddyber: - Hun betød uendelig meget for mig og for alle ved Den Kongelige Ballet. Heidi Ryom var en af ballettens største danserinder med et utroligt vidtspændende repertoire, fortæller Nikolaj Hübbe og tilføjer: - Efter en storslået danserkarriere fortsatte Heidi Ryom som en højtskattet lærer og instruktør ved kompagniet. Her gav hun traditionerne og erfaringerne videre til de næste generationer. Vi vil savne hende dybt!"" Heidi Ryom blev uddannet ved Det Kongelige Teaters Balletskole. Hun blev i 1972 aspirant og i 1974 ansat som korpsdanser ved Den Kongelige Ballet, hvor hun blev udnævnt til solodanser i 1982. Siden 2007 var Heidi Ryom tilknyttet Den Kongelige Ballet som instruktør. ";Søndag, 6. oktober 2013
Så sej er Mads Vads dansepartner udenfor dansegulvet;" Der er noget om snakken - den lille bold skal have én på frakken! Og det er præcis hvad den får, når nydanseren fra ""Vild med dans"" Mie Skov skifter sit danse-outfit ud med shorts og bordtennisbat. Mie Skov slår, helt bogstaveligt, til som bordtennisspiller. Hun er blandt de absolut allerbedste, og der bliver slået igennem, når hun træner. Så kondien er der ikke problemer med, når hun svinger på dansegulvet med Mads Vad, præcis som hun gjorde i en pasodoble fredag aften Odense. Se på videoen herunder, hvor hurtigt det går, når Mie Skov får et bordtennisbat i hånden.  ";Søndag, 6. oktober 2013
Christian Stadil har friet; Det er en lykkelig Hummel-ejer der har friet til sin kæreste Alice Brunsø.  Og alt var så perfekt, at Alice selvfølgelig svarede ja. Det afslører Christian Stadil glad på Facebook, skriver eb.dk. Hummel-direktøren har lagt et billede på Facebook der tydeligt illustrerer hans gennemførte romantiske friere. På billedet ses en storsmilende Alice Brunsø siddende ude i det fri på en bjergside. Foran hende er der dækket smukt op med hvid dug, picnickurv, blomster, chokolader, diverse frugt og selvfølgelig champagne. Og Alice sidder storsmilende og viser stolt sin nye flotte og meget store ring frem på fingeren. Jo, Christian Stadil gør det med maner, og snart lyder bryllupsklokkerne for det lykkelige par, der officielt har været kærester siden sommeren 2012. Sammen har Christian Stadil og Alice Brunsø en søn, der kom til verden 8. april 2013. ;Søndag, 6. oktober 2013
Paprika Steen festede med drengene på Bellevue;" Der var blomster og applaus til Paprika Steen, Anders W. Berthelsen og Peter Frödin, da de lørdag aften skabte en fest på Bellevue Teatret til premieren på deres forestilling ""Elin's fest"". Trekløveret står på scenen sammen for første gang. Peter Frödin havde lyst til at lave et show med Paprika og Anders, og med lidt god vilje og dobbeltarbejde lykkedes det at få forestillingen stablet på benene. På scenen vælter skuespillerne sig i udklædninger, parykker og falske tænder, og Anders og Peter trækker flere gange i dametøj. De tre skuespillere havde længe talt om, hvad showet skulle hedde, inden de bestemte sig for ""Elin's fest"" - fordi de alle syntes, de kendte én, der hed Elin. Sjov og fængende video Herunder kan du opleve den meget fængende musik-video, som trioen har lavet som optakt til showet ”Elin’s fest”…   ";Søndag, 6. oktober 2013
Amin tidligt i biffen med sine piger;" Amin Jensen, der blev skilt tidligere på året, var søndag morgen forbi ekskonen Line Brath for at deres to piger, Lærke på knap 5 år og Lykke på 3. Sammen med Amins ældste datter, Mira på 16, gik turen til Imperial for at se familiefilmen ""Turbo"", som Amin lægger dansk stemme til. - De to små har været oppe siden klokken seks og har glædet sig helt vildt til at komme ind og se filmen, fortalte Amin om sine kære krudtugler. - Efterhånden er de blevet gode til at genkende min stemme på film. Når de er hos deres mor og hører min stemme, løber de hen til hende og råber: Det er far, der siger noget!, fortalte Amin Jensen, inden han gik ind i biografmørket for at nyde film-fornøjelighederne med sine tre piger.    Foto: Lars H. LaursenAmin Jensen med sine tre døtre Mira, Lærke og Lykke  ";Søndag, 6. oktober 2013
Vild med dans: Kom bag kulissen med Silas Holst;" Show nummer fire blev sendt fra Stadium Arena Fyn i Odense, men normalt sendes ""Vild med dans"" fra studiet i Jenagade på Amager. Allerede om formiddagen ankommer deltagerne for at lave generalprøve, prøve tøj, blive sminket, spise, hygge og gøre sig klar til aftenens show. Silas Holst kender alle rutinerne. I år deltager han ikke, fordi han spiller en hovedrolle i ""Crazy for You"", men på TV 2s video, tager han os med på rundtur i kulisserne. Se blandt andet Claudia Rex spise pasta iført badekåbe, og se Allan Simonsen og Sofie Kruuses ""star-room"".  For at se TV 2-videon skal du klikke her (Du forlader billedbladet.dk)  ";Søndag, 6. oktober 2013
Anne Glad taler ud om Botox og silikonebryster; Anne Glad, der igennem næsten 50 afsnit af DR’s program Kender du Typen har gættet på, hvilke danske kendisser, der bor hvor, er en petit kvinde.  Og det samme er hendes bryster. Men størrelsen på hendes bryster har ikke fået Anne Glad til at overveje, om der skal silikone til at gøre dem større. Tvært i mod. For alt det der skønheds-noget er ikke lige hende. Og med skønheds-noget hentyder hun til Botox, Restylane og silikonebryster. – Jeg synes, kvinder har det med at slå hinanden oven i hovedet med alt muligt, når det gælder de ting. Når jeg for eksempel hører en kvinde udtale offentligt, at det er kvindefjendsk at få lavet silikonebryster, for efter at have ammet er det ’kun naturligt at få lange, slanke bryster’, synes jeg egentlig, det er kvindefjendsk, selv om det blev sagt humoristisk. Jeg kunne ikke selv finde på at få lavet om på mine bittesmå bryster. Men jeg kan godt sætte mig ind i, at der er kvinder, som bliver ulykkelige over, at de har ændret udseende efter fødsel og amning. Rent kosmetisk og æstetisk kan jeg godt forstå deres valg, siger Anne Glad. Hellere rynker og glade dage på lagnet end ingenting Men det der gør, at Anne Glad selv holder sig væk fra at få lavet sine bryster større, er nogle af de konsekvenser, der kan være ved at få indopereret et implantat. – Det, jeg ikke forstår, er den pris, man er parat til at betale. Nogle af de kvinder, jeg har talt med, som har fået lavet silikonebryster, fortæller om at have mistet følelsen i brystvorterne. Hvor fedt er det lige ikke at kunne mærke sine bryster. Der var også en kvinde, der fortalte mig, at efter at hun havde fået Botox i panden, var hendes orgasmer slet ikke nær så intense, som de plejede at være. Og da tænker jeg, jamen hallo, så vil jeg da hellere beholde rynkerne i panden og fortsat have glade dage på lagnet, lyder det fra Anne Glad, der dog understreger, at folk må gøre lige, hvad de vil. - Og det er her, jeg mener, vi skal passe på med ikke at holde hinanden nede på de parametre og gøre os til dommere over hinandens valg. Det eneste, jeg bare siger, er, at folk skal tage deres valg på et oplyst grundlag og så ikke forveksle det med, at man automatisk bliver lykkeligere af at gøre sådan nogle ting ved sig selv, siger Anne Glad. LÆS OGSÅ:  På søndag.dk fortæller Gitte ”Stallone” Nielsen, hvorfor hun valgte at få lavet en ansigtsløftning – for åben skærm Charlotte Bircow blev i 2011 diagnosticeret med brystkræft. På søndag.dk fortæller hun, hvordan omverdenen har reageret på hendes sygdom  ;Søndag, 6. oktober 2013
Lars Barfoed: Vil prioritere rollen som farfar; Nok synes han ikke helt, at alderen passer til titlen som farfar, men det er alligevel en skattet titel. Den 56-årige Konservative-politiker Lars Barfoed blev mandag farfar for første gang, da hans søns blev far til en datter. - Det er spændende at blive farfar og at skulle vænne sig til den titel. Jeg har da tænkt over, hvad bedsteforældre egentlig betyder. Det er jo ikke det samme ansvar som at blive forældre, men gode bedsteforældre kan gøre rigtigt meget for et barn, siger Lars Barfoed. Høj prioritering Derfor er hans opmærksomhed da også allerede blevet ekstra vakt, når han har set en børnebog eller hørt om en film for børn i biografen. Han ved nemlig, at det blandt andet er sådan nogle ting, han kommer til at bruge sin fritid på i fremtiden. - En bedsteforælder har stor betydning for barnet, og det bliver jeg glad af at tænke over. Bedsteforældre kan være en ekstra opbakning, og give gode oplevelser. De tanker strømmer igennem mig. Jeg kommer helt sikkert til at prioritere samværet højt, for det kan man jo ikke lade være med, siger politikeren. Selv om han nu er farfar, så planlægger Lars Barfoed dog ikke at blive pensionist lige foreløbig, for han trives godt med sin travle dagligdag i politik og sit aktive fritidsliv. Hans egen mor er heldigvis også stadig en frisk dame på 86 år, som han heller ikke tvivler på, kommer til at spille en stor rolle i barnets liv. LÆS OGSÅ:  Læs om den tidligere supermodel Sille Lundquists familieidyl i Provence på IN.dk Læs på IN.dk anmeldelsen af filmen Hævnen, der handler om fædre og sønner  ;Søndag, 6. oktober 2013
Nu er Jes Dorph gift med sin Louise; - Det føles dejligt, lød det fra en tydelig bevæget Jes Dorph-Petersen, efter han for kort tid siden trådte ud af Trinitatis Kirke i København med sin skønne hustru under armen. Efter en følelsesladet vielse er den 54-årige sportsvært og tidligere Mr. News nu gift med kæresten gennem halvandet år, Louise Lehrmann. De to sagde ja til hinanden og kærligheden foran familie, venner og kolleger, som alle var samlet i kirken. Med var parrets i alt fem sammenbragte børn - heriblandt Louises yngste datter, Anna på ni år, som var brudepige - og flere TV-navne som Natasja Crone, Cecilie Beck og Ibi Støving. Netop nu bliver det nygifte par fejret ved en reception på det nærliggende Hotel Skt. Petri, og i aften venter så bryllupsfesten. Se alle bryllupsbillederne på torsdag i BILLED-BLADET.    Foto: Lars H. LaursenNygifte Louise Lehrmann og Jes Dorph-Petersen foran kirken.  ;Lørdag, 5. oktober 2013
Vild med dans-Malene skuffet over damernes karakterer;" - Jeg er rigtig ked af de to 3-taller, lød det fra en skuffet Malene Østergaard, da kameraerne var slukket i Stadium Arena Fyn i Odense, hvorfra TV 2 i går sendte ""Vild med dans"". Sammen med skuespiller Thomas Ernst havde hun leveret en forrygende hip-hop inspireret jive, som fik mange rosende ord fra de to herre-dommere, Nikolaj Hübbe og Jens Werner, mens dame-dommerne, Britt Bendixen og Anne Laxholm, var mindre begejstrede. Hübbe kaldte Thomas Ernst for ""hybermobil"", mens Jens Werner syntes, det var ""fedt"". Ved karaktergivningen blev det tydeligt, at dame-dommerne ikke brød sig om hip-hopperiet. De kvitterede med et 3-tal hver. - Jeg synes, det er synd for Thomas. Han blev SÅ ked af det, og han har virkelig gjort sig vildt meget umage og trænet og trænet.  Vi forsøgte at lave et funky og anderledes show, men det faldt så ikke i de to damers smag, fortalte Malene Østergaard efter showet til BILLED-BLADET. Optimismen har den dygtige danser dog langt fra mistet. - Nej, vi er videre, og det er skønt. Og på fredag leverer vi en superklassisk standarddans. Og jeg skal have kjole på! ";Lørdag, 5. oktober 2013
Den store bagedyst-Annemette: Led af bulimi; Hver uge kreerer 29-årige Annemette den ene kunstfærdige kage efter den anden i tv-programmet ”Den store bagedyst”. Men selvom hun i dag nyder stor succes med sine kager i tv-programmet, har tilværelsen ikke altid været nem for den smukke arkitekt. Det fortæller hun til FEMINA i denne uge. Som 15-årig tog hun på high school i Australien, og der røg pludselig lidt for mange muffins ned. - Jeg havde altid været en høj, ranglet pige, men jeg tog på, og samtidig blev jeg mere og mere utilfreds med mig selv. Hun boede hos en enlig mor, der gjorde hende til sin fortrolige og involverede hende i alle sine problemer. Bl.a. fortalte hun hende flere gange, at hun ikke havde lyst til at leve længere. - Så sad jeg dér med al min 15-årige uerfarenhed og sagde til hende, at hun da havde masser at leve for. Jeg kunne slet ikke finde ud af at sætte grænser, men følte, at der lå et enormt pres på mine skuldre, siger Annemette. Hun begyndte at få kvalme og kastede op efter hvert måltid, og da hun kom tilbage til Danmark, blev det kun værre, da hun startede på handelsskolen. - Jeg blev en del af en pigegruppe, hvor alt handlede om at være den smarteste og gøre de rette ting. Jeg har ellers altid befundet mig godt i konkurrencesituationer, men når man i forvejen har et lavt selvværd, er en konkurrence ikke bare en konkurrence, så tager man det personligt. På et tidspunkt blev jeg frosset ud af de andre, og til sidst sad jeg på toilettet hver dag og spiste min frokost. Gik til psykolog Bulimien varede to et halvt år. Da Annemettes forældre opdagede den, forlangte de, at hun gik til psykolog, og så holdt hun op med at kaste op fra den ene dag til den anden. - Jeg vidste jo godt, at det ikke var sundt for mig, men selv om psykologen hjalp mig med at forstå, at det ikke var forkert at have stort gåpåmod og vilje, følte jeg mig alligevel forkert i forhold til de andre. Jeg kastede ikke op længere, men havde stadig et anstrengt forhold til mad og følte mig trist og ensom, siger Annemette. Da hun havde et år tilbage på Handelsskolen, valgte hun at flytte fra Vejle til København og tage det sidste år på Niels Brock. Det blev vendepunktet for hende. Hun mødte sin mand Thomas, og forelskelsen hjalp hende til at få fjernet fokus fra det præstationsræs, hun så længe havde følt sig en del af. Hun fandt fred med sig selv og fik igen et naturligt forhold til mad. Og der kom bageinteressen igen ind i billedet, da hun fik sit første barn. - Ja, og så får man børn og skal til at holde étårs fødselsdag. Dér tænkte jeg: Min søn skal bare have verdens flotteste lagkage, siger Annemette til FEMINA. LÆS OGSÅ:  På femina.dk kan du læse om, hvordan kagerne har kostet Annemette et venskab Vil du bage kagerne fra ”Den store bagedyst”? Få opskrifter fra nogle af deltagerne på femina.dk  ;Lørdag, 5. oktober 2013
Mille Dinesen: Sklerosen var mit livs nulpunkt; Man forbinder hende ikke umiddelbart med en kronisk sygdom, men det er ganske vist. Den 39-årige skuespiller Mille Dinesen fik som 27-årige konstateret sklerose. En diagnose, som fik hende til at distancere sig fra omverdenen, og til at værne om den som sin private sag, men det var ikke let, når man som hende er en offentlig person. - Selv om jeg ikke var præget af diagnosen fysisk, var jeg psykisk i totalt oprør. Jeg holdt det tæt ind til kroppen. Det var min private sag. Men en journalist på en formiddagsavis fik nys om det efter et par år og forfulgte mig i lang tid. Det lagde et kæmpe pres på mig, siger Mille Dinesen, der er aktuel i TV-serien ”Rita” på TV 2, i et interview med Alt for damerne. Selve sygdommen mindede skuespilleren om en slem omgang stress, og Mille Dinesen følte ikke, at hendes nærmeste fuldt ud forstod hendes situation, og det gav hende en følelse af ensomhed. Nyheden blev offentlig, da skuespilleren var i gang med at indspille tv-serien om Nynne, og her var hun helt fokuseret på, at sygdommen ikke måtte forstyrre hendes dagligdag. - Man ved jo ikke, hvordan man reagerer, når man får sådan en diagnose, men jeg tænkte, at det fandeme skulle være løgn. Så jeg gik i kamp-mode. Jeg valgte medicinen fra, fordi jeg instinktivt tænkte, at det ikke var nødvendigt. Jeg søgte over i den alternative verden for at finde ud af, hvad jeg selv kunne gøre for at holde min krop, og ikke mindst mit sind, sundt og stærkt, siger Mille Dinesen, der ikke tøver med at kalde kampen mod sygdommen for sit livs nulpunkt. Skuespilleren var klar over, at hendes livsstil før sygdommen ikke altid havde været helt efter sundhedsbogen. Derfor blev krop og mad sat i fokus, og meditation kom på skemaet. For fem år siden blev Mille Dinesen så erklæret for rask af sygdommen, fordi hun ikke havde mærket til symptomerne i en årrække, og i dag lever hun uden symptomer. LÆS OGSÅ:  Det er Mille Dinesens kæreste, der klæder hende på. Læs hvorfor på IN.dk Læs, hvordan avocado holder dig sund og rask, på IN.dk  ;Lørdag, 5. oktober 2013
Mie Skov: Vild med dans er en ond leg;" - Det er en ond leg det her, lød det efter showet fra Mie Skov, der var rystet over, at hun og dansepartneren, Mads Vad, røg i omdans, men lettet over, at seerne sendte dem videre. Som det eneste at de tilbageværende ni par, der i går aftes dystede i Stadium Arena Fyn i Odense Congress Center, dansede Mie Skov og Mads Vad Pasodoble. Dommerne kom med fine ord. Jens Werner mente, Mie Skov sprang ud som ""sexraket"", og Nikolaj Hübbe roste hende for at have fundet sin feminine side. Med en samlet karakter på 17, så alt godt ud, indtil sms-stemmerne var talt op og viste, at det blev Mie Skov og Mads Vad, der skulle i omdans mod Mattias Hundebøll og Mie Moltke. Men her blev bordtennisspilleren reddet på stregen. - Det var frygteligt at skulle i omdans, men også sundt at opleve, at man KAN overleve det, lød det fra en glad Mie Skov, der har satset så meget på ""Vild med dans"", at hun har meldt fra til EM i bordtennis. - Det her er også godt for min karriere. Det er personligt udviklende, og både min træner og mine sponsorer støtter det, da det også er med til at sætte fokus på bordtennis-sporten. ";Lørdag, 5. oktober 2013
Video: Benny, Børge og Bøffen fik fans til at gå amok; Derfor var der genvisning af Olsen Banden mesterværket fra 1973. Jubilæumsfesten fandt sted i Palads biografen, og inden filmen gik i gang , var der modtagelse  på Aksel Torv af et par af filmens stjerner - Morten Grunwald alias Benny, Jes Holtsø alias Børge og Ove Werner Hansen alias Bøffen. Trioen ankom i den ægte Olsen Banden-bil og blev modtaget som The Beatles. Hundredevis af fans gik simpelthen amok over Benny, Børge og Bøffen, som var noget overraskede over popstjerne-modtagelsen. - Det er helt fantastisk, sagde Morten Grunwald, før han begyndte at skrive autografer til højre og venstre. Der var i øvrigt ikke kun danskere i biffen for at se Olsen Banden Går Amok. Også en flok tyske fans fra det tidligere DDR eller Østtyskland var på plads i Palads.  ;Lørdag, 5. oktober 2013
Annette Heick på nye eventyr med Olsen Banden; - Jeg elsker Olsen Banden og har set filmene mindst tusind gange, sagde Annette Heick, da hun lørdag morgen var til gallapremiere på animationsfilmen ”Olsen Banden på dybt vand” i Imperial med sine to børn, Eliot og Storm. Danmarks mest legendariske forbrydertrio er tilbage på det store lærred i animationsform, og fordi Annette Heick endnu engang lægger stemme til Yvonne, var hun også klædt ud som den farverige figur. Foruden Annette Heick er det et stærkt hold af skuespillere, der lægger stemme til filmen. Martin Buch er Egon, Nicolaj Kopernikus er Benny og Kurt Ravn er Kjeld. ;Lørdag, 5. oktober 2013
Se TV 2-værter blive sat på plads af Jens Werner; I anledning af TV 2s stort anlagte 25-års jubilæumsshow på TV lørdag aften, har nogle af TV-kanalens markante profiler kastet sig ud i en sjov dansevideo. Oplev hvordan Poul Erik Skammelsen, Natasja Crone og Per Christiansen og jægersoldaten B.S. Christiansen bryder ud i dans midt ude på et offentligt toilet.  Bedst som TV 2-profilerne ser ud til at hygge sig allermest, kommer Jens Werner ind – og så sker der ellers noget man ikke oplever hver dag.  Klik her for at se klippet på tvtid.dk    Du kan se hele TV 2s store fødselsdagsshow lørdag kl. 20.00 på TV 2 ;Lørdag, 5. oktober 2013
Sonja Richter: Har ikke brug for en kæreste; Sonja Richter, der lige nu er aktuel med filmatiseringen af Jussi Adlers ”Kvinden i buret”, har ikke nogen kæreste, og det er hun faktisk heller ikke interesseret i at få. Det fortæller hun i et interview med FEMINA. Den gængse norm er, at man ikke har et ’rigtigt’ liv uden mand og børn. Men Sonja Richter har masser af kærlighed i sit liv. Det er bare en kærlighed, som handler om venner og venners børn og ikke har noget som helst med sex eller romantisk kærlighed at gøre. Men det er tabu at sige, at sex kan være lige meget, siger hun. - Og det til trods for at de fleste par lever i en eller anden form for seksuelt dødvande. Jeg har det sådan: Hvorfor kan I ikke bare sige det, som det er? Og hvorfor er det blevet sådan, at man skal have et sexliv for at have et liv? Jeg synes, sex er skønt og dejligt, og jeg er ikke bange for det. Men jeg er faktisk ikke interesseret. Sex interesserer mig ikke, der, hvor jeg er i mit liv lige nu. Det kan være, det kommer tilbage. Det kan også være, det ikke gør. Sex er hamrende uinteressant, synes jeg. Det er simpelthen så uvigtigt, siger Sonja Richter til FEMINA. Har smidt masken Hun synes, det er irriterende, at det er blevet sådan, at man skal have et sexliv for at have et liv. Der var engang, hvor den 39-årige skuespiller sagde, at hun da også gerne ville giftes og have børn. Fordi hun vidste, at det er det, folk vil høre. Nu har hun smidt masken. For det er bare noget helt andet, hun vil med sit liv, fortæller hun. - Som det er for mig lige nu, så har jeg aldrig nogensinde følt mig så glad og så fri. Jeg savner ikke noget, og jeg savner ikke nogen. Mine veninder kan godt finde på at spørge: ’Er der ikke nogen, du sådan er forelsket i? Er der ikke nogen, du sådan tænker på?’. Det er der ikke. INGEN. Og det er… helt vildt dejligt. Jeg ved ikke rigtig, om jeg har prøvet det før. Det kan godt skræmme mig lidt. Jeg tænker ’er det normalt det her?’ Men det er helt vildt rart. Spørgsmålet er, om hun bare er lidt bange for at involvere sig. - For jeg har ikke prøvet andet, end at det med en mand måske er sjovt et lille stykke tid, men det er mest af alt og overvejende ikke sjovt. Så hvis man skulle være lidt negativ, kunne man måske godt sige, at jeg ikke tør, men jeg har det faktisk ikke engang som om, jeg ikke tør. Jeg har det bare sådan: ’Det interesserer mig ikke’. Det kan jo komme, men lige nu interesserer det mig ikke, forklarer hun. LÆS OGSÅ:  Skuespilleren Trine Pallesen har gået i årevis uden sex. Læs på Femina.dk, hvorfor det ikke generer hende Komikeren Geos kræftsygdom satte hans sexliv på standby. Læs historien på Femina.dk  ;Lørdag, 5. oktober 2013
I dag siger Jes og Louise ”yes”; Det er den smukke Trinitatis Kirke ved Rundetårn i København, der i dag klokken 13 lægger lokaler til vielsen mellem Jes Dorph-Petersen og Louise Lehrmann. Når det lykkelige par har sagt ja til hinanden, holder de en reception på Hotel Skt. Petri nærheden, og i aften fortsætter fejringen af Jes Dorph-Petersen og Louise Lehrmann med middag og fest i Odd Fellow Palæet. ;Lørdag, 5. oktober 2013
Mattias Hundebøll på dybt vand i ”Vild med dans”;" Mattias Hundebøll og Mie Moltke åbnede den særlige TV 2-jubilæumsudgave af ”Vild med dans” i Stadium Arena Fyn med at danse tango til Rasmus Walthers hit ”Dybt vand”, og det var lige hvad TV-værten og danseren kom senere i programmet, da det viste sig, at de skulle i omdans. På trods af stålsatte miner i en flot tango, der endda blev akkompagneret af selveste Rasmus Walther, sendte seerne flest stemmer af sted til omdansens andet par, Mie Skov og Mads Vad. - Jeg har tænkt mig at give den så meget gas, som jeg ikke har gjort før, erklærede Mie Skov inden omdansen, og efter modstanderens tango gav hun således alt, hvad hun havde i pasodoblen. Begge par der endte i omdans havde fået 17 point af dommerne, og igen var det fodboldspilleren Allan Simonsen og partneren Sofie Kruuse, der var konkurrencens bundskrabere med 7 point. De var andet par på gulvet, og på trods af endnu en fredag med laveste point bød aftenen også på stor ros fra dommerne. - Der var væsentligt bedre knæ i dag end i sidste uge, sagde Anne Laxholm, der også mente, at dansen var 100 procent bedre end sidste gang. Jens Werner gav sin dommerkollega ret og ønskede Allan Simonsen og Sofie Kruuse tillykke med en jive, der var ”dobbelt så god som dine tidligere danse”. Allan Simonsen, der både bar F. C. Barcelona-tøj og indledte dansen med lidt fodboldspil, så ud til at være tydeligt lettet over dommernes ros, og det lod også til, at mange af de 2.500 tilskuere i Stadium Arena Fyn holdt med fodboldspilleren – dommer Nikolaj Hübbe måtte i hvert fald høre på nogle buh-råb, da han gav et ét-tal til parret, mens de tre andre dommere fik klapsalver, da de viste skiltet med karakteren 2. Så var det komikeren Uffe Holm og Karina Frimodts tur, og de begav sig ud i en quickstep. Publikums opbakning begejstrede Uffe Holm meget. - Det er en kæmpe oplevelse, det er helt fantastisk – wauw, der er god stemning!, udbrød han efter dansen og tilføjede, at han ville give en øl. Dommerne var også glade for Uffe Holm og Karina Frimodts dans, og parret kunne indkassere 20 point, hvilket er deres bedste karakter indtil videre. Fodboldspilleren Mads Laudrup, der i dagens anledning havde fået kuløren i vejret med en spraytan-behandling, dansede sig sammen med Claudia Rex til 21 point i en tango, som Anne Laxholm kaldte ”en meget flot performance”. Også dette par oplevede at få deres bedste karakter indtil videre, og det gjaldt også det næste par; bordtennisspilleren Mie Skov og Mads Vad. Duoen, der senere overlevede omdansen, fik 17 point af dommerne, og Jens Werner roste deres Pasodoble med ordene ”I gjorde en fantastisk præstation”. Derefter var det blevet skuespiller Charlotte Fich og Marc Christensens tur til at vise dansebenene, og de skruede tempoet i vejret med en frisk quickstep. - Hun er den sejeste kvinde, jeg kender, der er blevet 50, udbrød Marc Christensen efter den hurtige dans, der havde efterladt Charlotte Fich lidt forpustet, men meget glad for at danse foran så mange tilskuere. Nikolaj Hübbe mente, at parret var ”meget spiselige og meget flotte” og de endte på 22 point. Det var mindre end ugen før, men indtil videre sikrede det parret en foreløbig førsteplads. Da skuespiller Thomas Ernst og Malene Østergaard bagefter kom på gulvet, markerede de et skift i aftenens påklædning, der, bortset fra Allan Simonsens fodboldtøj, havde holdt sig i den traditionelle ende. Nu var der neonfarver og hættetrøje på programmet, men det ændrede ikke dommernes mening om, at deres jive var særdeles vellykket, og de roste Thomas Ernst for hans rytme og præcision. Det blev til 16 point, hvilket dansepartneren var en anelse skuffet over, for hun syntes, skuespilleren havde gjort det virkelig godt. Mette Blomsterberg og Michael Olesen trampede hen over gulvet i Stadium Arena Fyn i en tango, som Britt Bendixen roste, men dommeren understregede også, at konditoren skal arbejde mere med ryggen. - Din barm skal længere op mod Gud, uddybede en bramfri Jens Werner og parret fik 19 point; det samme antal som i sidste uge. Aftenens sidste par på gulvet var Mathilde Norholt og Thomas Evers Poulsen, der var i omdans i sidste uge. Og de dansede quickstep på en måde, der viste, at der ville de nødigt ende igen. Dommerne mente nu heller ikke, Mathilde Norholt og Thomas Evers Poulsen skulle i omdans, for de roste fodarbejdet og udtalte, at det var parrets bedste dans til dato. Indsatsen blev belønnet med hele 27 point - en sæsonrekord, der vakte stor jubel hos parret. De slap da også for at ryge i omdans, og i stedet var det altså Mattias Hundebøll og Mie Moltke, der måtte forlade konkurrencen. ";Lørdag, 5. oktober 2013
"Trængsel på den røde løber til ""Vild med dans"" i Odense";" Der var nærmest kamp om pladsen på den røde løber inden "" Vild med dans"" program fire kl. 20.00 gik i gang i Odense, hvor der er udvidet show i anledning af TV 2's 25 års fødselsdag. På løberen var også bokseren Patrick Nielsen, der i 2011 blev nummer 2 med Claudia Rex. Han havde smukt selskab af Pia Allerslev, der i 2011 deltog med Michael Olesen, som hun naturligvis hepper på i aften. ";Fredag, 4. oktober 2013
"Anne-Mette Rasmussen tilbage i ""Vild med dans""";" Anne-Mette Rasmussen strålede, da hun gik på den røde løber i Odense, hvor der i aften sendes ""Vild med dans"" fra Stadium Arena Fyn. - Kjolen er fra Kate Spade og er købt i USA. Og lilla er min absolutte yndlingsfarve, fortalte Anne-Mette Rasmussen til BILLED-BLADET. Anne- Mette Rasmussen har netop været i USA for at besøge sønnen Henrik og hans familie, der består af fruen Kristina og parrets tre børn. Anne-Mette Rasmussen var glad for at være tilbage sammen med alle mange af de tidligere deltagere, der alle er med til at kaste glans over det store udvidede jubilæumsshow i aften. Anne-Mettes flotte hår og makeup er lavet af hendes faste stylist Brian Mathiesen. Den tidligere ""Vild med dans"" - deltager hepper naturligvis på Thomas Evers Poulsen, som hun selv dansede med, og hans dansepartner, Mathilde Norholt. ";Fredag, 4. oktober 2013
Mascha Vang får pink hår for datterens skyld;" Og selvfølgelig skal Maschas lille datter fejres – dette sker selvsagt med maner, Når det er Mascha Vang der er mor. At der er meget lyserødt og pink i lille Hollie Nolias liv, får man hurtigt et indtryk af, når man læser Mascha Vangs blog. Og det er da også her den kendte mor fortæller, at hun har ladet sit hår farve pink for datterens skyld. ”Når jeg gør noget, gør jeg det grundigt :) Hollie Nolia har 1 års fødselsdag imorgen, og det resulterer naturligvis i en masse lyserødt og pink… Ja nu endda mig ;) Og så passer det jo også til lyserød lørdag”, skriver Mascha på sin blog. Du kan naturligvis se billeder af Mascha Vang og hendes nye pink frisure på bloggen – klik her! ";Fredag, 4. oktober 2013
Susanne Breuning: Jeg er meget heks; Der er pyntet op med 19.600 græskar, og hekse og fugleskræmsler indhyllet i spindelvæv sørger for den rette u-hyggelige stemning, når Tivoli den 11. oktober åbner dørene til to ugers Halloween-festligheder. De mange hekse bliver styret med sikker hånd af Susanne Breuning, der er med for ottende år i træk, og efterhånden har ladet sig inspirerede af de spændende væsner. - Jeg er rigtig meget heks. Jeg har læst en masse bøger af den danske heks Dannie Druehyld og flere bøger om heksemagi. Jeg synes, at det er et sjovt og fantastisk univers, lyder det sprudlende fra Susanne Breuning, da BILLED-BLADET møder hende i det smukt pyntede Tivoli. Hun har også tidligere gennemført lidt hekseri, hvor hun endda fik et ønske opfyldt. - Jeg tror meget på det overnaturlige, men jeg tror ikke på det onde, understreger den veloplagte skuespiller, der har vanvittigt travlt op til åbningen for at kunne levere lige så flotte shows som de andre år til det store publikum, der snart strømmer ind. Susanne står både for de to nye forestillinger ”Ha Ha Halloween” og ”Heksemix” og familiemusicalen ”Heksefesten”, hvor heksene fylder sig med tissemyresaft, og sprøjter den ene heksesang ud efter den anden. Derudover kan man blandt andet også opleve det store gys, hvis man besøger Hotel Scary, der hjemsøgt og fyldt med dystre karakter. ;Fredag, 4. oktober 2013
Grevinde Anne Dorte fejrede fødselsdag med familien; Da grevinde Anne Dorte af Rosenborg i går blev 66 år, blev det fejret med en hyggelig middag hjemme hos datteren Josephine af Rosenborg sammen med døtrene Camilla af Rosenborg, Feodora af Rosenborg og deres familier. - Vi holdt en stille og rolig fødselsdag. Hun fik blandt andet noget tøj og bogen ”Dynastiet Glücksborg” (af forfatteren Jes Fabricius Møller, red.) i fødselsdagsgave, fortæller Camilla af Rosenborg, der venter lidt med at købe gave til sin mor. - Jeg rejser snart til Hong Kong og køber mors gave derovre – der er en speciel butik, hun godt kan lide, forklarer Camilla af Rosenborg.   ;Fredag, 4. oktober 2013
Se Mads Laudrup og Claudia Rex øve i aftenens flotte studie;" Det er nye, flotte og meget imponerende faciliteter, parrene skal optræde i, når det i aften glæder fjerde show i tiende sæson af ""Vild med dans"". Mads Laudrup og Claudia Rex er et af de tre par, der skal danse tango, og de er i fuld gang med at prøve de svære trin af i det nye studie. Som en del af TV 2s 25-års jubilæums-fejring sendes ""Vild med dans"" i aften fra Arena Fyn i Odense, hvor der, udover afviklingen af ""Vild med dans"", er et flot show, hvor der blandt andet bliver gensyn med tidligere deltagere. På billedet herunder træner Mads Laudrup og Claudia Rex tango i det imponerende studie.  ";Fredag, 4. oktober 2013
Den store bagedyst: Kagerne har kostet mig et venskab; 29-årige Annemette Voss har stor succes i TV-programmet ”Den store bagedyst”, men på privatfronten har hendes passion for kager og bagning haft store konsekvenser. Det fortæller hun til FEMINA i denne uge. Annemette, der i programmet er kendt for sin sirlige og perfektionistiske tilgang til bagningen, er nemlig godt klar over, at det kan vække misundelse hos andre kvinder, når hun tropper op i børnehaven med en lagkage, det tydeligvis har taget flere timer at lave. - Det har faktisk kostet mig et venskab, fordi en daværende veninde mente, at jeg kun gjorde så meget ud af det for at se ned på andre. Intet kunne være mindre sandt. Jeg indrømmer da blankt, at der er en stor portion ego-pleje i at stå og lave lækre kager til andre. Dét øjeblik, hvor folk siger ”Aiiij, du er også god til at bage,” lever jeg højt på, men den anerkendelse tror jeg, er en vigtig drivkraft for de fleste, der laver noget kreativt, og det betyder ikke, at jeg forventer det samme, når jeg er ude hos andre. Så nyder jeg bare, at det ikke er mig, der står med det hele, og de må for min skyld gerne servere shake’n’bake-boller, siger hun.. Selvtillidsboost Annemette må ikke sige noget om, hvem der vinder finalen i ”Den store bagedyst”, men hun kalder sin medvirken for det vildeste selvtillidsboost. - Efter at have stået dér med seks kameraer, der hele tiden fulgte mig, som om alt, hvad jeg lavede, var vanvittigt spændende, var det helt underligt at komme hjem til hverdagen. Jeg kan sige så meget, at oplevelsen kun har bekræftet mig i, at der ikke er nogen andre, der skal fortælle mig, hvad jeg ikke kan og ikke bør. Hvis man ikke selv tror på, at man kan, hvem skal så?, siger hun til FEMINA. LÆS OGSÅ:  TV-værten Ane Cortzen dyrker ikke sport og lader gerne vasketøjet flyde. Læs på femina.dk, hvorfor hun nægter at jagte perfektheden Vil du bage kagerne fra ”Den store bagedyst”? Få opskrifter fra nogle af deltagerne på femina.dk  ;Fredag, 4. oktober 2013
Keld Heick vakte lykke til 1950'er-fest; I morgen spiller Keld Heick og bandet The Beatophonics pigtrådsmusik til det københavnske spillested Vegas 1950’er-fest, og den fornøjelse havde de allerede sidste år, da kultur- og historiefestivalen Golden Days inviterede til 1950’er fest samme sted. Det var en dejlig oplevelse for Keld Heick at optræde i Vega, fortæller han til Politikens IBYEN-tillæg: - Jeg vil ikke sige, at jeg har savnet pigtrådsmusikken, for jeg har virkelig nydt alle de stunder, jeg har haft på landets scener med Hilda. Men pigtråden er jo den musik, jeg er vokset op med. Og den musik, du møder som teenager, når du er helt åben, vil altid stå dig nær. Så da jeg sidst år pludselig stod på scenen med bandet The Beatophonics ved Golden Days’ 1950’er-fest i Vega, var det som at finde hjem. Inden jeg tog af sted, sagde Hilda til mig: ”Er du sikker på, at det er klogt? Tænk, hvis det kun er unge mennesker, som synes, du er for gammel og buher dig ud!”. Og jeg anede da heller ikke, hvad jeg skulle forvente. Men det var fantastisk. Og da jeg gik af scenen, og alle råbte ”Keld, Keld, Keld…” – jamen, det var helt overvældende. Pludselig var jeg 18 år igen, fortæller han til avisen. ;Fredag, 4. oktober 2013
Mie Moltke spændt på at danse foran 2.500 mennesker;" - Vi glæder os krydser både arme, ben og fingre for, at det skal gå okay, lyder det fra Mattias Hundebøll og Mie Moltke, der allerede i går eftermiddags ankom til Odense. Her skal de - sammen med de andre otte tilbageværende par i ""Vild med dans"" - i aften dyste om at gå videre til show nummer fem. Her til formiddag har parret trænet aftenens tango. - En sidste træning, inden det i aften går amok med Vild Med Dans live foran 2500 mennesker i Arena Fyn og så liiiiiige den der lille million, der ser med hjemme fra stuerne. Vi ses kl. 20 på TV2 - morgenknus fra Mattias & Mie, lyder deres fælles hilsen på Facebook, hvor parret kvitterer med nedenstående billede...    Foto: Privat ";Fredag, 4. oktober 2013
Ibi Støving og Makienok fejrer deres private lykke; TV 2-værten Ibi Støving og hendes kæreste, Brøndby-fodboldspilleren Simon Makienok, var blandt aftenens flotteste par, da der var Dansk design-fest på Statens Museum for Kunst i København. Ibi var i flot, fransk robe, mens hendes 2 meter-mand var i skarp smoking. LÆS OGSÅ:  Kronprinsesse Mary kastede også glans over festen - se hendes flotte påklædning her...  Parret havde noget helt privat at fejre over galla-middagen på museet midt i hovedstaden. - Vi er flyttet sammen officielt. Vi har sådan set ikke sluppet hinanden, siden vi mødtes første gang. Vi er godt tilfredse med, hvor vi er lige nu og dyrker kærligheden. Vi er meget glade, fortalte Ibi til BILLED-BLADETs udsendte, mens Hendes Simon stod lidt derfra. Parret bor nu i Ibis københavner-lejlighed sammen med Støvings søn Anakin. ;Fredag, 4. oktober 2013
Pippa Middleton taler varmt om østrigsk snaps; Pippa Middleton, hertuginde Catherines søster, fortæller i en rejseartikel i den britiske avis The Telegraph, at hun har været i Østrig til den årlige Jahrmarkt Festival. ”Jeg var i Kitzbühel med nogle østrigske venner for at fejre Jahrmarkt, en 89 år gammel festival med levende musik, traditionel mad, øl – selvfølgelig, pølser og forskellige alpine aktiviteter. Tusinder samles her til denne begivenhed, der kun varer én aften, lokale og turister blander sig med VIP-gæster og berømtheder, der fra klokken 16 trækker i traditionelt tyrolsk tøj,” skriver Pippa Middleton i klummen. Iklædt den traditionelle østrigske klædedragt dirndl kastede Pippa Middleton sig også ud Jahrmarkt Festivalens glæder: ”Jeg blev hurtigt fristet af chancen for at danse i en dirndl, prøvesmage alle mulige pølser, dufte nysgerrigt og derefter smage de forskellige slags snaps, imens jeg brugte det eneste ord på tysk, jeg føler mig tryg ved – bitte – om og om igen. Det bedste var Zirbenschnaps, en lysende, rav-farvet væske lavet af kogler fra Arolla-grantræet, der dufter af skovbund og smager lækkert medicinsk, skriver Pippa Middleton. Hertuginde Catherines søster skriver også om madstof til supermarkedet Waitrose’s magasin, klummer til The Spectator og har en titel som skrivende redaktør for Vanity Fair, hvor hun skriver om cricket og tennis. Ligeledes står Pippa Middleton bag en klumme i The Telegraph, der så dagens lys i midten af september, med titlen ”Sport and Social”, der tidligere har omhandlet emner såsom boksetræning og blomstermarkedet ved New Covent Garden. Se billedet af Pippa Middleton i østrigsk dirndl her. ;Fredag, 4. oktober 2013
Oliver Bjerrehuus krummer tæer; Oliver Bjerrehuus, der for tiden er aktuel i ”Danmarks næste topmodel” og sæson 2 af ”Olivers kamp”, kan lære meget af at gense sæson 1 af reportageserien med ham selv som hovedperson. Det skriver SBS. - Når jeg ser sæson 1 i dag, krummer jeg helt tæer og tænker, at det godt nok var en vild tid. Men det var samtidig også terapeutisk for mig at se mig selv på skærmen. I denne sæson har tingene ikke været så kaotiske og dramatiske på samme måde. Nu er jeg også blevet far for tredje gang, og det har gjort mig mere voksen, fortæller han. Oliver Bjerrehus kan også berette, at han med sin ærlige tilgang til TV-mediet har høstet stor anerkendelse fra seerne: - Jeg får rigtig mange positive henvendelser - selv når jeg møder folk på gaden. De synes alle, at det er super fedt og ærligt tv. Mange af dem har altid set mig som en ”smart ass”, men efter de har set mig stå frem på tv med morgenhår, har tonen fået en anden lyd. Onsdag den 9. oktober sendes sæsonens sidste afsnit af ”Olivers kamp 2” på Kanal 4.  ;Fredag, 4. oktober 2013
Caroline Wozniacki: Forholdet til Rory er udfordrende; Caroline Wozniacki svinger for tiden ketsjeren i China Open og har i dag har imponeret ved at vinde 6-3, 6-1 over Sloano Stephens. Dermed er Caroline Wozniacki, der indtager 8. pladsen på verdensranglisten, klar til kvartfinalen. På trods af alle kampene i China Open har det danske tennis-es også fundet tid til at skrive et blogindlæg til China Daily, hvor hun blandt andet fortæller om samlivet med golfspilleren Rory McIlroy. - At være berømt medfører af og til uventet opmærksomhed omkring ens privatliv, især da mit forhold til Rory blev offentligt kendt. Han er en af de bedste og mest berømte golfspillere i verden, og helt ærligt, så er det en udfordring at holde forholdet kørende, fordi vi begge har så travlt. Jeg skænker det ikke meget opmærksomhed, når medierne skriver om os. Jeg tænker, at det bare er en del af jobbet. Hvis man klarer sig godt, og man er populær, vil man blive offer for sladder. På trods af udfordringerne med vores travle kalendere, har vi indtil videre fået vores forhold til at fungere. Forhåbentlig kan vi blive ved med at få det til at fungere, skriver Caroline Wozniacki. Tennisdarlingen fortæller også, at hun holder af at bage - især chokolade-cookies, og at hun nogle gange rejser rundt med en bamse i kufferten. ;Torsdag, 3. oktober 2013
Mette Blomsterberg frygter dansepartneren dropper hende;" På systuen blev Michael Olesen så fascineret af Mette Blomsterberg tango-kjole, at den dansende konditor følte sig helt overset. - Mon Michael ikke vil danse med MIG mere, spurgte hun sig selv, da Michael Olesen tog dansetag på ""den sorte dame"" alias tangokjolen. - Det ser ud som om ""den sorte dame"" er mere interessant, men han kan bare vente sig. Jeg har tænkt mig at bliver tango-lækker til på fredag, lover Mette Blomsterberg, der titulere sig selv som ""Tango-Trunten"".    Foto: PrivatMette Blomsterberg kigger på Michael Olesen tage en svingom med kjolen.  ";Torsdag, 3. oktober 2013
Kendte til filmpremiere: Nu er Kvinden ude af buret; Det skete i Imperial i København og mange havde fundet vej til mørket for at se, hvordan Jussi Adler Olsens roman på 378 sider var blevet kogt ned til spillefilmslængde. Nikolai Lie Kaas spiller den altdominerende rolle som vicepolitikommissæren Carl Mørck, som efter en uheldig episode bliver degraderet og henvist til kælderen på Københavns Politigård og en nyoprettet afdeling for uopklarede sager. Og det priser politikeren Merete Lynggaard sig uden tvivl lykkelig for. Hun spilles af Sonja Richter, som under filmoptagelserne fik mulighed for at prøve at opholde sig i en rigtig trykbeholder, så hun kunne få en realistisk fornemmelse af de strabadser, som Merete Lynggaard udsættes for. Og det er et ubehageligt miljø, som instruktøren Mikkel Nørgaard har skabt sammen med det øvrige hold. I løbet af filmen måtte flere af publikummerne holde sig for både ører og øjne, da specielt en af scenerne blev for voldsomme. Forfatteren til de foreløbig fire bøger om Carl Mørck, Jussi Adler Olsen, var bortrejst til udlandet, og kunne derfor ikke være med til premieren. ;Torsdag, 3. oktober 2013
Vil du feste på Thomas Blachmans nye båd?; I denne uges HER & NU kan man læse, at Thomas Blachman, der for tiden er aktuel i TV-programmet ”Mentor” og senere på året med ”X Factor”, har købt en særlig bolig til sig selv. Ifølge ugebladet har han brugt næsten 7 millioner kroner på en færge fra 1954, der er blevet forvandlet til husbåd. Og nu vil Thomas Blachman så sætte landgangen til en fest i den nye bolig, og er man heldig ”Mentor”-seer, kan man måske komme med. Det skriver han på sin Facebook-profil: ”Jeg har købt en færge og er lykkelig. Vejret er stadig godt - så jeg overvejer at invitere mine FB venner på drinks, som tak for jeres gode råd. Er der stemning for det ? Kh T” Senere skriver han: ”Haha, sikke en tilbagemelding. I er jo så satans skarpe, der kan ikke være 76K på færgen. Men jeg holder mit ord som tak for jeres støtte og feedback. I morgen kl 19 stiller jeg et spørgsmål, som omhandler Mentor - DR, og efter udsendelsen trækker jeg vilkårligt lod iblandt de rigtige svar og inviterer et realistisk antal af jer til en festlig aften på båden. (I vil få direkte besked om tid og sted) Min alder taget i betragtning vil jeg sætte pris på, at det ikke kun er kvinder, der har lyst til at deltage. Kh T” Til Ekstra Bladet forklarer den glade husbåds-ejer: - Jeg synes jo, at det er ret fantastisk, at 76.000 mennesker har bakket op om mig på Facebook. Derfor inviterer jeg nogle udvalgte fans med til en stille og rolig aften med drinks på min båd. Og jeg inviterer både mænd og kvinder, for det er bestemt ikke nogen dating-fest. Det handler om at give lidt igen til de mennesker, der har støttet op om mig. Men altså, jeg vil jo også have dem til at se ”Mentor”, for spørgsmålet kommer til at handle om aftenens program, siger en grinende Thomas Blachman til avisen. Ifølge HER & NU beholder Thomas Blachman sin seksværelsers villa på Frederiksberg. - Jeg har igennem flere år belastet mit familieliv med mange mennesker ind og ud af døren. Og nu har jeg ønsket at adskille privatliv og arbejdsliv. Jeg faldt pladask for den her båd, som nu fungerer som et fantastisk kreativt værksted for mig, udtaler han til bladet. ;Torsdag, 3. oktober 2013
Michael Jacksons efterladte taber retssag; Den 25. juni 2009 døde Michael Jackson, og millioner af fans verden over måtte indse, at de ikke skulle gense idolet ved den stort anlagte ”This is it”-comeback-turné. Da det senere kom frem, at Michael Jackson døde af en overdosis af bedøvelsesmidlet Propofol, som lægen Conrad Murray havde givet ham, blev lægen hurtigt udråbt som den store skurk og ved en senere retssag idømt fire års fængsel for uagtsomt manddrab. Michael Jacksons efterladte, med moderen Katherine Jackson i spidsen, lagde sidste år sag an mod koncertarrangøren AEG Live, som de mente havde et ansvar for, at Michael Jackson kom i kløerne på Conrad Murray og at han blev udsat for et stort pres for at være klar til de mange comeback-koncerter. Ifølge Jyllandsposten sagsøgte familien koncertarrangøren for et svimlende beløb – omkring 470 millioner kroner til hver af Michael Jacksons tre børn for det følelsesmæssige tab samt et ukendt beløb for økonomiske tab , der menes at være omkring otte milliarder kroner. I går kom en jury i Los Angeles frem til, at AEG Live ikke havde et medansvar for Michael Jacksons død og at lægen Conrad Murray ikke var uegnet eller inkompetent i forhold til at være læge, hvilket var en af forudsætningerne for, at Michael Jacksons efterladte kunne få medhold i sagen. - Juryens beslutning renser AEG Live fuldstændig og bekræfter det, vi har vidst fra begyndelsen, nemlig at selvom Michael Jacksons død var en forfærdelig tragedie, var det ikke AEG Lives skyld, siger chefadvokat for AEG Marvin Putham ifølge Jyllandsposten i en meddelelse. Ifølge avisen Daily Mirror vil Michael Jacksons efterladte nu overveje, om de skal anke afgørelsen. ;Torsdag, 3. oktober 2013
Thomas Helmig har fået ny rejsekammerat; Thomas Helmig og Renée Toft Simonsen, begge 48 år, bekendtgjorde for tre uger siden, at de efter 17 års parforhold og 13 års ægteskab havde besluttet at gå hver til sit. I denne uge kan SE og HØR så fortælle i ord og billeder, at Thomas Helmig havde en ny rejsekammerat med til Malaga, da han i weekenden skulle give koncert i det spanske. Der er tale om den 52-årige overlæge Tina Horsted, der arbejder på Rigshospitalet og på en privat plastikkirurgisk klinik i København. - Jeg kan ikke bekræfte, at vi er kærester. Vi er bare super gode venner, siger Tina Horsted til Ekstra Bladet og afviser, at der således er tale om et romantisk forhold mellem hende og Thomas Helmig. Ifølge avisen har Tina Horsted en søn og en datter, begge voksne, fra et tidligere ægteskab. ;Torsdag, 3. oktober 2013
Video: Jørn og Erna Hjorting holdt guldbryllup; Selv om man er blevet 81 og 82 år, har man stadig lyst til at gi’ den gas, og det var lige netop, hvad Erna og Jørn Hjorting gjorde, da de i lørdags holdt guldbryllupsfest med 24 gæster, heriblandt selvfølgelig deres børn, svigerbørn og børnebørn. Da der efter middagen blevet spillet op til dans, var guldbrudeparret de første på gulvet, og så meget gang var der i festen, at Erna og Jørn først kom i seng klokken halvtre om natten. Se vores video fra den store dag med Jørn og Erna Hjorting, og læs mere fra begivenheden i BILLED-BLADET der er på gaden nu.  ;Torsdag, 3. oktober 2013
Sonja Richter: Jeg gør nogle ting, som folk ikke forstår; Hvis normerne skulle bestemme og ikke Sonja Richter selv, så havde hendes liv set anderledes ud i dag, end det gør. Det fortæller hun til FEMINA. For den smukke skuespiller, der netop nu er aktuel i filmen ”Kvinden i buret”, har hverken mand eller børn. Og det skræmmer tilsyneladende folk, fortæller hun. - Jeg er 39, og når folk spørger mig: ”Har du børn?”, og jeg svarer nej, så siger de: ”Hvorfor ikke?”. Det chokerer dem. Det er meget svært at navigere i en kultur, der er så lille oppe i hjernen, fortæller hun og fortsætter: - Jeg har ofte følt mig mødt af øjne, som enten bliver bange for mig eller godt vil fjerne mig. Fordi jeg gør nogle ting, som folk ikke forstår. Det skræmmer dem. Fordomsfuldheden, når det gælder en anden måde at gøre det på, er alle vegne. Jeg synes, det er så småt af folk, når de dømmer mig for at leve det liv, jeg lever. Den manglende rummelighed presser mig og gør mig lidt vred. Jeg går jo ikke automatisk i gang med at kritisere andres måde at gøre tingene på. Jeg vil bare godt ha’ friheden til noget andet. Lader som om Til gengæld afviser hun slet ikke selv at få børn på et tidspunkt. Men: - Det kan sagtens være. Men det ER lidt rystende, hvor meget kernefamilie, der er gået i hele min generation. Jeg føler mig i den grad udenfor. Og jeg er så bange for, at når jeg siger sådan noget, så oplever de, at jeg indirekte fortæller dem, at de gør noget forkert. Det gør jeg ikke. Der er ikke noget galt med en kernefamilie. Det, der er noget galt med, er … at det virker, som om de bare gør, som de andre gør. Jeg kan jo se alle dem, som tvinger sig selv ind i kernefamilien og hugger en hæl og klipper en tå for at være perfekte i den. De er ikke lykkelige. Sonja Richter kan godt se, hun kan virke som en trussel, når hun ikke for alt i verden ønsker at møde en skøn fyr og få tre børn. Og engang imellem kan hun godt finde på at lade som om, det er dét, hun ønsker sig. - Jeg siger det alligevel nogle gange, fordi jeg ved, det er det, folk gerne vil høre, og så skal jeg ikke møde dét der pres. Men inderst inde ved jeg godt, det ikke er dét, jeg vil. Jeg har lært, at jeg i nogle sammenhænge er nødt til at tage den maske på, siger hun til FEMINA. LÆS OGSÅ: Skuespilleren Trine Pallesen har gået i årevis uden sex. Læs på femina.dk, hvorfor det ikke generer hendeSkuespilleren Farshad Kholghi har været skrækslagen for at få børn. Læs hvorfor på femina.dk ;Torsdag, 3. oktober 2013
Mads Laudrup får nusset sine danse-tæer;" Som fodboldspiller er Mads Laudrup er vant til at bruge fødderne, men det er en anden måde, han får lavet fodarbejde på, når han danser. Så når han og dansepartneren, Claudia Rex, skal slappe af efter hård træning står den på hygge med mad - og fodterapi. Fødder skal nemlig være perfekte til på fredag (Se nedenstående billede), hvor ""Vild med dans"" flytter hjemmefra og bytter studiet i Jenagade på Amager ud med arenaen i Odense, hvorfra der sendes direkte.    Foto: PrivatClaudia Rex og Mads Laudrup i mere afslappet rammer.  ";Torsdag, 3. oktober 2013
Festlig dag hos TV 2: Fejrer 25-års jubilæum; Så længe er det nemlig siden tv-stationen sendte første gang og dermed brød monopolet i Danmark. Der var derfor god grund til at fejre hinanden og feste, og det skete onsdag eftermiddag på Kvægtorvet, hvor hundredevis af nuværende og tidligere værter og TV 2-medarbejdere var til reception i den store brede midtergang på TV-stationens hovedsæde i Odense. Efter at have hilst på hinanden, fortalt røver-historier og udvekslet gamle minder tog mange til Odense Kongress Center, hvor TV 2 i aften optager et storslået fødselsdagsshow, som bliver sendt på lørdag med komikeren Lars Hjotshøj i hovedrollen, og med prins Joachim på tilskuerpladsen som æresgæst. Det bliver et show, hvor der bliver gensyn med nogle af TV 2s største øjeblikke, ligesom aftenen byder på optræden af tidens store stjerner, Medina, Mads Langer, Tina Dickow, Nabiha og Burhan G, samt Søs Egelind og Kirsten Lehfeldt. Blandt de kendte på den røde løber i eftermiddag sås nogle af pionererne fra begyndelsen, Ulla Terkelsen, Samuel Rachlin, Line Baun Danielsen, samt mange andre som du kan se i næste nummer af BILLED-BLADET.    Foto: Martin Høien/BILLED-BLADETNogle af aftenens kendte på den røde løber - Simi Jan, Ulla Terkelsen, Eva Ravnbøl og Jan Fogh.  ;Onsdag, 2. oktober 2013
Tom Hanks: Filmflop kan være godt;" Tom Hanks kan skrive en række flotte film på CV’et og deriblandt også nogle mindre succesfulde. Skuespilleren, der blandt andet er kendt fra filmen ""Forrest Gump"", mener dog, at det kan være sundt også at opleve lidt arbejdsmæssig modgang. Det skriver den britiske avis The Sun ifølge Ekstra Bladet. Tom Hanks, 57 år, fortæller, at han ikke bliver bekymret, hvis en af hans film flopper, fordi det er med til at holde ham nede på jorden: - Jeg har været heldig i min karriere, fordi jeg har taget dårlige beslutninger og lært af dem. Jeg lavede filmen 'Splash', og den var succesfuld. Siden har jeg været i film, der floppede. Der var ikke nogen, der lagde mærke til mig. Men hvis jeg havde fået succes fra den ene dag til den anden, så havde jeg haft problemer. Da berømmelsen kom, var jeg klar til den. I samme interview fortæller Tom Hanks også, at penge ikke betyder noget for hans motivation i faget: - Da jeg var med i en tv-serie, der hed 'Bosom Buddies' tjente jeg 5.000 dollar (27.612 danske kroner red.) om ugen. Hvis jeg havde tjent det resten af mit liv, så ville jeg være glad. Men jeg har fået åndssvage summer penge i et stykke tid. Det bedste er ikke at skylde penge til nogen. Men penge har aldrig været min drivkraft. Du kan bo i det største og bedste hus i verden, men det er noget skidt, hvis du ikke er glad. ";Onsdag, 2. oktober 2013
Søren Rasted gav konen en bil i fødselsdagsgave; I dag bliver ”Aqua”-sangerinden Lene Nystrøm 40 år, og det skarpe hjørne bliver fejret med en fornem gave på fire hjul. Det skriver den norske avis VG. Lene Nystrøms mand Søren Rasted har nemlig foræret sin kone en rød Ford Mustang, og sangerinden lagde tidligere et billede af det flotte køretøj ud på sin Facebook-profil med ordene: - With love from my darling Søren… Oh my god!!! Ifølge VG, der har kigget i det danske motorregister, er Lene Nystrøms nye bil første gang registreret i 1966, og der er tale om en 4,7 liters motor med 410 hestekræfter. Hvad sådan en maskine står i, vides ikke, men VG har set, at der står en lignende 1966-cabriolet til salg på Finn.no til omkring 200.000 norske kroner (omkring 183.000 danske kroner) – dog med det halve antal hestekræfter end den bil, Søren Rasted har begavet sin kone med. Lenes Nystrøms manager Ole Jonsbråten bekræfter overfor avisen, at bilen er sangerindens fødselsdagsgave, og at hun længe har ønsket sig sådan en. - Lene har haft mange sjove biler gennem tiden, men har altid haft et ekstra godt øje for røde mustanger. Adspurgt om, hvordan Lene Nystrøm fejrer den store dag i dag, svarer manageren: - Jeg vil ikke sige så meget om det, men naturligvis bliver der lidt fejring i Danmark med de nærmeste. Så får vi at se, hvornår og hvad, der eventuelt bliver af fejring hjemme i Norge. Der bliver nok en god fest i Lenes ånd, med mange gode og festlige venner. ;Onsdag, 2. oktober 2013
Natascha Linea fra De unge mødre gør sig klart til kamp; Nu starter kampen for alvor for at få datteren hjem. Læs her hvordan det går med de unge forældre, deres datter og deres kamp. Natascha Linea og Bent fra De unge mødre må kun se deres lille pige én gang om ugen. Hver mandag besøger de hende hos plejefamilien, hvor kommunen har anbragt hende. Men de unge forældre på 18 og 21 år har ikke givet op. Kampen for at få Lia hjem er kun lige begyndt. Sagen kommer i Ankestyrelsen Allerede på fredag den 4. oktober skal de i Ankestyrelsen og kæmpe deres sag. De håber, sagen slutter der, men har mere end svært ved at tro på det. - Hold da helt op hvor er jeg spændt. Men jeg er også nervøs og bange. Bange for at blive såret igen, og spændt på måske at få min guldklump hjem igen, fortæller Natascha Linea. Hun håber det bedste, men ved, at hun er nødt til at forberede sig på det værste. Vil se ind i fremtiden Den konstante usikkerhed har fået den unge mor til at søge alternative metoder for at holde dampen oppe og ruste sig til den svære kamp. - I går sad jeg og læste lidt. Jeg blev enig med mig selv om at prøve håndlæsning for at få ny kamp-gejst og ny gnist til at kæmpe denne lange, hårde, svære kamp for at få Lia hjem. Jeg søger nok mest en, der kan fortælle os om fremtiden, og om hvordan alt det her ender, siger hun. Lia har det godt Midt i virvaret og bekymringerne om fremtiden forsøger Natascha Linea og Bent at bevare den positive attitude og tænke positive tanker. Det er let nok om mandagen, hvor de besøger Lia. - Det er dejligt at være sammen med hende, dufte hendes duft, mærke hendes bløde hud og høre hendes dejlige pludren.  Hun vokser helt vildt ubeskriveligt stærkt, fortæller den stolte mor. - Hun er blevet meget bedre til at holde øjenkontakt med os, og hvor er det bare fantastisk, når hun har lyst til at gøre det, siger hun. Besøg af bedsteforældre For første gang siden tvangsfjernelsen har mormor og morfar også fået lov til at besøge deres lille barnebarn. - Man kunne se på dem, hvor glade de var for at se deres lille barnebarn igen, holde og omfavne hende, siger Natascha Linea og fortæller, at hende og Bent netop har lavet en børneopsparing til Lia. - Hvor er det underligt, at Bent og jeg pludselig står for alt det, som før i tiden virkede så fjernt og noget, man først skulle om mange, mange år, siger hun. Livet som ung mor går videre, selv om datteren ikke bor hjemme endnu. LÆS OGSÅ:  Læs også: Nadja fra De unge mødre viser datteren frem. Se de første billeder  Læs også: Katherina fra De unge mødre har kontakt med sønnen igen efter fem år ;Onsdag, 2. oktober 2013
Sarah Grünewald: Hårdt at sige farvel; - Det er så hårdt. Jeg er meget mere berørt af det, end jeg havde regnet med. Jeg er med, når parrene træner hos Mastiff, og jeg synes jo slet ikke, at nogen skal ryge ud. Jeg har forberedt mig på jobbet med manuskriptlæsning, kjoler og kamerapositioner, men at skulle sige farvel har jeg ikke kunnet øve mig i, siger Sarah Grünewald til BILLED-BLADET. Hun er ved at føle sig hjemme i jobbet. - Jeg begynder virkelig at føle mig tryg og har det godt, når jeg går på. Jeg er ved at få overskud til at fyre den af og holde en fest. Jeg er nervøs, men det er en god nervøsitet, siger Sarah Grünewald med et smil. ;Onsdag, 2. oktober 2013
Mads Laudrup: Jeg er blevet bidt af Vild med dans; Fodboldspilleren med det berømte efternavn spås vinderchancer hos Danske Spil i ”Vild med dans”. Han glæder sig til at give seerne tango for alle pengene på fredag. - Som jeg siger til Claudia, så er min hverdag nu 90 procent dans, for jeg er blevet så bidt af det. Jeg glæder mig hver evig eneste gang til at træne – ikke kun for at se pigebarnet, men også til at lære nye dansetrin, fortæller Mads, der svinger sig med Claudia Rex i ”Vild med dans”. - Jeg havde fra begyndelsen ikke regnet med, at jeg ville synes, at det var så sjovt. Men jeg elsker virkelig at komme til træningen. Min kæreste Line siger også, at jeg er blevet endnu gladere – og mere udmattet, siger Mads til BILLED-BLADET. ;Onsdag, 2. oktober 2013
Anastacia har fået bortopereret begge bryster; Den amerikanske sangerinde Anastacia, 45 år, der især huskes for gennembrudshittet ”I’m Outta Love” fra 1999, har fået fjernet begge sine bryster. Det skriver Hello Magazine. I 2003 fik Anastacia første gang konstateret brystkræft, og senere vendte den frygtede sygdom tilbage. - Jeg fik konstateret brystkræft for anden gang tidligere på året, og jeg er nu ved at komme på benene igen efter operationen. Det har været en intens rejse, men jeg har det godt og er klar til at starte på næste kapitel, udtaler hun. For tiden er der fokus på brystkræft gennem den særlige ”Breast Cancer Awareness Month”, og i den forbindelse fortæller sangerinden, at hun vil blive ved med at støtte kampen mod brystkræft: - ”Breast Cancer Awareness Month” giver alle, der slås med sygdommen en chance for at få styrke og støtte fra hinanden. En tidlig diagnose har reddet mit liv to gange. Jeg vil fortsætte kampen og hjælpe på alle måder, jeg kan. Anastacia er ikke den eneste kendis, der har taget beslutningen om at få bortopereret brysterne. Således har også Angelina Jolie og Sharon Osbourne fået foretaget indgrebet. ;Onsdag, 2. oktober 2013
Saseline: Jeg var ude i en ekstrem situation; Saseline Sørensen og Frederik Fetterleins forhold sluttede i 2008, da sønnen Sean var syv måneder, og nu fortæller den tidligere ”S.O.A.P.”-sangerinde, model og TV-vært til MSN Stars, hvordan kaotisk hendes liv så ud i tiden omkring bruddet, der blandt andet skyldtes tennisspillerens utroskab.   På et tidspunkt pakkede hun en kuffert til sig selv og sønnen og tog ham med på et kvindehjem. - Jeg var ude i en ekstrem situation. Jeg havde en kuffert og min søn, ingen lejlighed, ingen penge, intet arbejde. Det var alt sammen et clash af, at jeg befandt mig i en situation, hvor jeg ikke kunne komme væk fra Frederik. Jeg havde i en periode på otte måneder boet hos forskellige veninder og familie, men jeg kunne ikke slippe af med Frederik, som prøvede at gøre alt for at holde mig i et forhold, han længe inden allerede havde ødelagt... Jeg var fastlåst med en mand, som både fortalte venner og pressen, at vi stadig var et par, når virkeligheden så meget anderledes ud, fortæller hun til MSN Stars. Saseline Sørensen medgiver dog, at begge parter havde en andel i krisen, og hun bebrejder ikke Frederik Fetterlein: - I hele min graviditet var vores forhold ude på et sidespor, hvor vi begge måske kunne have handlet anderledes, end hvad vi gjorde... Uden at jeg behøver gå mere i dybden med det, så opførte vi os begge to irrationelt og dumt. Jeg kunne sidde her og bebrejde at det kun var hans skyld, når det var ham, som var utro flere gange, men jeg bebrejder ham ikke. Vi var fælles om det, der skete. Vi var vel det, man kan kalde den absolutte værste side af os selv. Min eneste tanke dengang var, at jeg skulle væk fra ham, og jeg vidste ikke, hvad jeg ellers skulle gøre... Jeg havde brug for hjælp og rådgivning til at komme videre, så vi kunne fungere som forældre for Sean, og ikke sidde fast i det usunde forhold. Heldigvis har Saseline Sørensen og Frederik Fetterlein i dag et godt forhold til hinanden: - I dag er han en rigtig god far, og Sean og ham har et fantastisk forhold. Det er det eneste, der betyder noget for mig... Og så kan jeg sagtens tilgive fortiden, og hvad han udsatte mig for. Det vigtigste er, at vi begge er gode forældre og kan finde ud af det sammen, fordi vi har en søn sammen, som ikke skal lide på grund af, at vi tog dumme valg, siger Saseline Sørensen, der også fortæller, at forældrene af og til mødes til middag med sønnen: - Jeg kan tage hjem til middag hos Frederik, vi kan sidde og snakke som far, mor og barn, og det er fuldt ud bevidst. Sean skal ikke føle, hans far er et dårligt menneske, bare fordi jeg har syntes det på et tidspunkt. Det synes jeg ikke mere: Han tog nogle forkerte valg, og jeg ved, han elskede mig.   ;Onsdag, 2. oktober 2013
Trist Emmelie de Forest: Derfor aflyser jeg koncerter; - Billetsalget i de her tider holder hårdt og har ikke været i top, så det er også en af grundene til, at jeg har aflyst min turne her i efteråret i Danmark og Tyskland, fortæller en trist Emmelie til BILLED-BLADET Emmelie de Forest var helt ærligt og ikke mindst ærgerlig, da hun ved et MGP-pressemøde i Odense tirsdag fortalte sandheden om hvorfor hun forleden meldte ud at koncertturneen måtte droppes. - Det har været en svær beslutning at aflyse. Men dels har jeg mange aftaler om at optræde i TV-shows rundt omkring i verden, som er svære at flytte, og så er jeg også i gang med at skrive sange til en ny plade, som kommer til foråret, og sammen med et billetsalg, som ikke var i top, så besluttede jeg at aflyse, siger Emmelie. Heldigvis har Emmelie de Forest lavet aftaler med DR om at optræde i det danske MGP i Arena Fyn til marts, og senere igen til maj på Refshaleøen, når det internationale MGP, som også bliver kaldt Eurovision Song Contest, bliver holdt i København. - Jeg har været ude og se B&W Hallerne, og der er virkeligt råt og meget anderledes end hvad man tidligere har set, siger Emmelie de Forest. ;Onsdag, 2. oktober 2013
Aqua-Lene fylder rundt i dag; Norske Lene Nystrøm, det kvindelige medlem af popgruppen Aqua, bliver 40 år i dag. Sammen med Claus Noreen, René Dif og Søren Rasted, med hvem hun i dag er gift, var Lene Nystrøm i slut-halvfemserne med til at få millioner af pladekøbere til at synge med på hits som ”Barbie Girl”, ”Doctor Jones” og ”Roses are red” – og førstnævnte nummer er ifølge Wikipedia den bedst sælgende skandinaviske single nogensinde. Succesen sendte Lene Nystrøm og resten af bandet ud på lange turnéer, og i 2001 gik Aqua i opløsning. Samme år blev Lene Nystrøm og Søren Rasted gift, og i 2003 udgav Lene Nystrøm et soloalbum. Sammen med Aqua har hun senere gennemført en række genforeningskoncerter, ligesom de også har udgivet et greatest hits-album og et album med nyt materiale, ”Megalomania” i 2011.  Lene Nystrøm har også markeret sig som skuespiller i flere film og været coach i TV-programmet Voice i Danmark, og for tiden kan hun ses i programmets norske udgave. 40-års-fødselaren har datteren India og sønnen Billy med Søren Rasted og bor i Nordsjælland. ;Onsdag, 2. oktober 2013
Brdr. Olsens til DR: Skal vi være med til MGP eller ej?;" Der er stadig over syv måneder til det internationale Melodi Grand Prix finder sted på Refshaleøen i København, men ikke desto mindre er brødrene Olsens kalender ved at være fyldt op i hele foråret. De populære MGP-vindere fra år 2000 har derfor flere gange spurgt arrangørerne i DR om de skal reservere plads i deres kalender, når Eurovision Song Contest 2014 skal finde sted i begyndelsen af maj næste år, men hver gang får de svaret, at DR endnu ikke ved hvad om Brdr. Olsen skal indgå i det store show. - Vi vil jo super-gerne optræde ved showet til maj, men hvis vi ikke snart hører noget fra DR, kan vi ikke tage flere jobs ind, fortæller Jørgen og Noller til BILLED-BLADET, og forklarer: - Vi får i forvejen altid mange engagementer fra TV-stationer fra hele Europa når det internationale Melodi Grand Prix nærmer sig, og i forvejen har vi alle de engagementer, som vi kan og vil tage ind. Men selvfølgelig er det noget særlig når Danmark skal være vært, og der vil vi selvfølgelig allerhelst være med, siger Jørgen og Noller Olsen til BILLED-BLADET. Brødrene besøgte i dag Odense Rådhus og sang deres verdenshit ""Fly on the wings of love"" i forbindelse med at Odense kommune officielt blev MGP by 2014, fordi de skal afholde det danske MGP og børnenes MGP i det store Arena Fyn til marts næste år. ";Tirsdag, 1. oktober 2013
21 års fynsk MGP-tørke er slut;" Odenses borgmester Anker Boye fik overrakt det officielle MGP diplom fra DR’s nye underholdningschef Rasmus Ladefoged ved et arrangement i dag i Odense Rådhus' smukke hal, fordi kommunen næste år bliver officiel MGP By 2014. Odenses store hal Arena Fyn skal nemlig danne rammen om det danske Melodi Grand Prix lørdag 8. marts, og lørdagen efter 15. marts om børnenes MGP. Med til at underholde ved receptionen var de to danske vindere af det internationale MGP, brødrene Jørgen og Noller Olsen, der sang deres vindersang fra år 2000, ""Fly on the wings of love"", samt sidste års vinder, Emmelie de Forest, som selvfølgelig sang sin ""Only Teardrops"". - Efter 21 års MGP-tørke er vi rigtig glade for at blive årets Grand Prix by og holde  MGP igen her på Fyn, sagde Anker Boye, da han fik overrakt prisen, og så bød han i øvrigt specielt velkommen til eleverne fra Munkebjergskolen, som også var inviteret til at overvære arrangementet. - Vi er jo også lidt fynboer - vi er født på Fyn og boede her til vi var seks og 10 år - så vi er glade for at være hjemme, sagde Noller til publikum i rådhushallen, som foruden de inviterede gæster og børnene også talte mange af rådhusets ansatte, der var listede ind for at høre med på de velkendte sange. ";Tirsdag, 1. oktober 2013
Anne Dorthe Tanderup døjer stadig med smerter; Anne Dorthe Tanderup, 41 år, har gennem sit talent for håndbold været med til at vinde meget hæder til Danmark, men karrieren som professionel har også haft sin pris. Håndboldspilleren lagde karrieren på hylden efter VM i Tyskland i 1997, fordi hendes ene knæ ikke kunne mere. I et interview til Politikens tillæg Lørdagsliv fortæller Anne Dorthe Tanderup om livet med smerterne i dag: - Smerter er en del af min dag, men i forhold til, hvilke skader jeg har været udsat for, er jeg rimeligt godt kørende. Jeg har ikke ondt, når jeg står ud af sengen, men jeg kan ikke gå ned på hug, har svært ved at bøje mig og skal være forsigtig med at svømme, danse, gå på høje hæle eller spille bold med mine børn. Jeg får ondt i skulderen, hvis jeg skal stå og stryge og er i det hele taget overbelastet rundt omkring på kroppen. Værst i højre knæ, hvor jeg hverken har brusk eller menisk tilbage, fortæller Anne Dorthe Tanderup til Politiken. Anne Dorthe Tanderup, der er gift med Bjarne Riis, uddannede sig i 2008 til kostvejleder og er aktuel med bogen ”Min vej til et sundt liv” fra Politikens Forlag. I bogen giver hun opskrifter, tips og vejledning til kost, der kan give mere trivsel og en forbedret fysisk præstationsevne. ;Tirsdag, 1. oktober 2013
Nadja fra De unge mødre stopper i serien; Produktionsselskabet har trukket stikket, fordi Nadja først vil lade sig filme, når hendes lille datter, som blev født den 21. august, er blevet døbt den 27. oktober. Nadja er ked af produktionsselskabets beslutning om, at hun nu er ude af reportageserien ”De unge mødre”. - Jeg synes, det er tarveligt. For jeg har jo lyst til at være med, siger Nadja til Ude og Hjemme. Babyen kommer ikke på TV Hun siger også, at hun, siden hun offentliggjorde nyheden på sin Facebook-side, har fået en masse tilbagemeldinger fra folk, som er ærgerlige og skuffede over, at hun, Kenneth, Theis og deres lille, nyfødte pige, nu ikke skal være med i serien længere. Derfor stopper hun Nadja har følgende forklaring på bruddet med produktionsselskabet: - I slutningen af min graviditet var jeg ret plaget af bækkenbundsløsning. Samtidig havde jeg jo Theis at tage mig af, og så magtede jeg bare ikke at have et kamera lige op i hovedet. Jeg havde lyst til at være lidt i fred og ikke dele mit liv med hele Danmark. - Derfor sagde jeg til dem, at jeg først ville være klar til at filme igen efter barnedåben den 27. oktober. Så modtog jeg en mail, hvor der stod, at hvis de ikke kunne filme os inden for 14 dage, kunne vi ikke være med i De unge mødre mere. Det var sådan lidt, du SKAL filmes, og så bliver man lidt … jamen, så kan det også bare være lige meget, fortæller Nadja, som lige nu er på barsel. Kenneth havde kun 14 dages barsel og er for længst vendt tilbage i praktik i SuperBrugsen. Håber på comeback Nadja understreger, at hun har været glad for et medvirke i De unge mødre, og hun håber da også, at hun måske kan vende tilbage på skærmen, når bølgerne har lagt sig lidt. - Jeg tænker, at jeg måske vil søge igen senere. Så kan de jo vælge, om de vil have mig med eller ej til den tid. Men p.t. er vi altså ikke med mere – og kan nok heller ikke komme det. Man kan godt sige, at situationen er gået lidt i hårknude, siger hun. Smækker ikke med døren Over for Ude og Hjemme bekræfter produktionsselskabet, Sand TV, at Nadja er ude af serien, og at det bunder i, at der simpelthen er gået for lang tid, hvor de ikke har kunnet filme familien. Produktionsselskabet understreger dog, at der ikke er blevet smækket med dørene, og man vil heller ikke afvise, at Nadja måske kan komme tilbage i De unge mødre på et senere tidpunkt. LÆS OGSÅ:  Nadja har fået en datter – se billederne af den lille ny her Bag om scenen på Vild med dans – stort fotogalleri  ;Tirsdag, 1. oktober 2013
Peter Schmeichel bliver ny vært på TV 2; Samme dag som TV 2 kan fejre 25-års jubilæum, afslører den danske fodboldlegende Peter Schmeichel, at han har fået nyt job på TV-stationen. Han slutter sig til TV 2s store værtshold, hvor han skal arbejde med det, som han ved allermest om, nemlig sport. - Tillykke til TV 2 med de 25 år i dag, og jeg kan med stolthed fortælle, at jeg har lavet aftale om at blive stationens fremtidige fodboldvært, skriver Peter Schmeichel på Twitter. 49-årige Peter Schmeichel har tidligere været vært på Champions League på TV3+, og han er desuden ambassadør for sin gamle klub Manchester United. ;Tirsdag, 1. oktober 2013
Claus Elming er med i ny film; For tiden kan Claus Elming ses på TV 2 hver fredag aften som Sara Grünewalds anden halvdel af den dynamiske ”Vild med dans”-værtsduo. Men Claus Elming får også tid til andre aktiviteter, der drejer sig om at stå foran kameraet – således kan Ekstra Bladet fortælle, at han er blandt de medvirkende i en ny dansk film, der bliver optaget i disse dage. Claus Elming er angiveligt på rollelisten sammen med blandt andre Uffe Holm, Beate Bille og Frederik Fetterlein, og sidstnævnte tidligere professionelle tennisspiller og realitystjerne skal efter sigende være øverste navn på filmplakaten. Frederik Fetterlein fortæller til avisen, at han mandag var i gang med sin tredje optagedag. - Det er klart det sjoveste, jeg har været med til, selv om det er hårdt. Vi er i gang fra otte om morgenen til ni om aftenen. Og så skal jeg jo læse manuskript, hvilket jeg ikke har prøvet før, tilføjer Frederik Fetterlein. Hvad filmens titel er, eller hvad den handler om, kan han endnu ikke afsløre. ;Tirsdag, 1. oktober 2013
Kåre Quist og Tine Røgind er nu blevet forældre; - Vi er meget lykkelige, siger den nybagte far Kåre Quist til BILLED-BLADET. I lørdags blev han og Tine forældre til en søn – parrets første barn. Han vejede 4000 gram og var 55 centimeter ved fødslen. Navnet er allerede på plads: Han skal hedde Carl. TV Avisens vært holder 14 dags orlov med den lille familie i huset i Rungsted. ;Tirsdag, 1. oktober 2013
Mille Dinesen bor ikke sammen med kæresten;" Skuespilleren Mille Dinesen, der for tiden er aktuel i TV 2-serien ”Rita”, bor ikke sammen med sin kæreste Thomas Busch, der er kreativ direktør hos Carlsberg Group. Det skriver ALT for damerne. – Min kæreste og jeg har et moderne parforhold, hvor vi bor hver for sig. Det fungerer godt for os, og det er dejligt at kunne savne hinanden. Det er vigtigt for mig at have plads og kunne være alene, fortæller Mille Dinesen til ugebladet. Selv om hun således trives med ikke at have for mange navne på dørskiltet derhjemme, og ifølge ALT for damerne tidligere har sagt til sig selv, at det er nemmere at leve uden en kæreste, vil hun dog ikke være foruden: - Det har jeg prøvet, og det gjorde mig bestemt ikke lykkeligere. Jeg har valgt, at livet ""med"" er bedre end livet ""uden"". Udfordringen for mig ligger i at finde balancen i forholdet. Der skal være plads til at være et selvstændigt menneske, samtidig med at jeg kan nyde tosomheden, siger Mille Dinesen. ";Tirsdag, 1. oktober 2013
Video: Mathilde Norholt og Thomas Evers frygter omdans; Det var en tydelig rystet Mathide Norholt, der i fredags rød i omdans sammen med sin professionelle dansepartner, Thomas Evers Poulsen. Allerede mandag var de ekstremt tidligt i gang i træningslokalet for at gøre alt, hvad de kan for ikke at ryge i omdans igen på fredag, hvor det populære show rykker til Odense. Se videoen, hvor parret forklarer, hvor meget det knokler.   ;Tirsdag, 1. oktober 2013
Beate Bille: Jeg er lidt botox-forskrækket; Har du nogle dårlige vaner i forhold til din påklædning? Efter et par år på teaterskolen, hvor påklædningen mest af alt bestod af enten træningstøj eller kostumer, opdagede jeg, at der vist var sneget sig et par dårlige vaner ind. En blanding af at være i mange roller, en fremmedgørelse fra verdenen udenfor. Kort sagt et fokus på noget andet end personlig appearance og så naturligvis det faktum, at jeg var på SU. Det lykkedes mig dog rimeligt hurtigt at komme ud af kukkassen og shape lidt op. Under min barsel oplevede jeg til gengæld det modsatte. Her hang jeg rigtigt meget ud med Laura Christensen (Beates partner i bloggen Laura og Beate, red.) Vi fik købt en del sko i den periode. Det var også dengang, at vi fik ideen til at lave bloggen. Hvilke kvinder synes du er særligt skønne? Franske divaer som Charlotte Rampling og Catherine Denevue. De besidder kultur, intellekt og skønhed, og så har de, såvidt jeg ved, ikke gjort nogle kosmetiske indgreb, på trods af at de er kommet op i alderen. Der kan amerikanske skuespillerinder godt indimellem lige komme til at gå over stregen i angsten for at blive gamle. Har du nogensinde overvejet skønhedskirurgi? Jeg er lidt botoxforskrækket, der går nemt ’stone face’ i den. Men faktisk kender jeg rigtig mange, der har fået det, hvor det nærmest ikke kan ses. Og jeg forstår jo godt, at man kan føle sig draget af det, hvis der er noget i ens udseende, man virkelig har det skidt med. Bruger du dit tøj i dit følelsesliv? Jeg har i hvert fald lært, at det indimellem hjælper at dulle mig lidt op, når jeg er i et dårligt humør. Har du et shop-a-holic gen? Jeg kunne i hvert fald sagtens give den meget mere gas, end jeg gør i dag. Jeg holder meget af at shoppe, og jeg synes egentlig også, der er en kreativ udfordring i at skabe en god garderobe ud fra få, men gode ting. Kender du følelsen af ikke at kunne gå udenfor uden makeup? Nej, jeg har nok min helt egen måde at gå op i makeup på. Jeg dækker altid de røde spots og den forkølede næse. Herefter er det blot lidt lip gloss og rødt til kinderne, der kommer på. Hvad virker bedst? Vand og søvn eller produkter? Begge dele. Jeg dyrker masser af yoga og kan anbefale Body Self Development- behandlinger. Jeg kan mærke, jeg får det bedre af at bruge og passe på min krop – også rent fysisk. LÆS OGSÅ:  Få kommunikationschef Lise Korsgaards bedste stil-tips på IN.dk Få PR-ansvarlig Samira Kudsks bedste stil-tips på IN.dk  ;Tirsdag, 1. oktober 2013
Anne Hjernøe: Jeg skulle ikke have været TV-kok; Når TV-kokken Anne Hjernøe toner frem på skærmen i danskernes stuer, hvor hun laver alverdens lækre retter - hjemme fra Anne Hjernøes eget køkken - er det nok de færreste der egentlig er klar over, at hun faktisk er uddannet socialpædogog. Men hvorfor er det, at du ikke er socialpædagog i dag, men TV-kok? - Der er så meget snak om, at folk laver karriereplaner. Det har jeg aldrig gjort. Rigtig meget er opstået i tilfældet, siger hun og fortsætter: - I en periode, lige efter at jeg var blevet uddannet til socialpædagog, skrev jeg en del om socialpædagogik til forskellige magasiner. Men da jeg så kom ind på journalisthøjskolen og tog tillægsuddannelsen der, begyndte jeg lige så langsomt at skrive om mad, hver gang jeg skulle skrive opgaver, og så sad jeg pludselig og tilrettelagde et magasin om mad. Maden fængede bare mere end socialpædagogikken, siger Anne Hjernøe. Den ene kogebog tog den anden Og noget der kan minde om tilfældigheder gjorde, at Anne Hjernøe fik udgivet sin første kogebog, der handlede om familiemad - Efterfølgende var det forlaget, der kom til mig og spurgte, om jeg ville lave en syltebog. Derefter nærmest tvang jeg min idé igennem med en tapasbog. Og så blev det kryddersnapse, jeg skrev om. Den bog kom jeg lidt i fjernsynet med. Og ja, det førte faktisk til, at jeg blev ansat på redaktionen, der lavede Frilandshaven. Det var i 2005. Og året efter, i 2006, begyndte jeg at lave mad i programmet. Dét kan ikke ligefrem kaldes karriereplanlægning, vel, siger hun og tilføjer: - Men jeg synes stadig, der er elementer i socialpædagogikken, som er spændende. Og jeg har jo det dér totalt blødende, idealistiske red verden-gen, som gør, at jeg blandt andet er ambassadør for Verdensnaturfonden og arbejder frivilligt med sund mad for Børnehjælpsdagen og lige nu er i gang som frivillig med et projekt, der hedder Spisefællesskaber i Aarhus, hvor vi prøver at få ensomme ældre ud i nogle spisefællesskaber og har en pulje, vi sidder og uddeler midler af, forklarer hun. Det er vigtigt at engagere sig Og i forbindelse med de projekter, som hun er engageret i, kan hun se, at Anne Hjernøe som kendt ansigt kan bidrage med noget særligt. – Jeg er engageret i den slags, fordi jeg synes, det er vigtigt. Og fordi jeg mener, at når man er så privilegeret, som jeg er, så skylder man også at lægge nogle kræfter i frivilligt arbejde. Hvis jeg kan bruge min madfaglighed og min kendisfaktor til at bringe noget godt ind i nogle projekter, så er det da bare om at komme i gang, siger hun. LÆS OGSÅ:  TV-vært på Aftenshowet fortæller, hvordan hun gik fra at være praktikant til at blive en af DR’s mest populære værter Socialt arbejde har nyhedsvært Cecilie Beck en holdning til. På søndag.dk fortæller hun, hvordan hun engagerer sig  ;Tirsdag, 1. oktober 2013
"Video: Thomas Ernst træner ""bomben"" til Vild med dans";" Lige som de øvrige ni tilbageværende par i ""Vild med dans"" vil skuespiller Thomas Ernst og hans professionelle dansepartner, Malene Østergaard, gøre alt for at komme videre på fredag. Som det viste sig i show nummer 3, hvor storfavoritten Maria Lucia og Morten Kjeldgaard røg ud, kan alt ske i dette show. Så ingen føler sig sikre, men gør alt for at gøre en god figur. På fredag, hvor showet er flyttet til Odense, skal Thomas Ernst og Malene Østergaard danse jive og på videoen her, kan du se den ""bombe"", Thomas Ernst har tænkt sig at springe. <iframe src=""https://www.facebook.com/video/embed?video_id=214302758736661"" width=""450"" height=""450"" frameborder=""0""></iframe> ";Tirsdag, 1. oktober 2013
Klaus Riskær løsladt til ny kærlighed; - Hvordan det er at være ude ved jeg faktisk ikke rigtigt endnu.  Jeg tror ikke rigtig, jeg har fattet det. Spørg mig igen om uge, siger Klaus Riskær til BILLED-BLADET. Den 58-årige iværksætter blev i dag klokken 08.00 løsladt fra sit ophold i Horserød, og i eftermiddag mødte han så et talstærkt pressekorps i sin ejendom på Gl. Strand. Riskær kunne her samtidig præsentere sin ny kærlighed – den 28-årige pr-pige,  model og studerende Laura Petersen. De to har haft en lidt turbulent opstart på deres forhold – hvad alle, der har fulgt dem på Facebook vil vide. Men at de stadigvæk er sammen er ganske vist. - Ja, vi overlevede søndagen, jokede Klaus Riskær med henvisning til, at det tidligere har været dagen, hvor parret er gået fra hinanden. - Det hænger måske sammen med, hvordan jeg opførte mig i lørdags, grinte han, inden han på pressemødet fortalte, at han var klar til masser af nye forretningseventyr.  - Jeg er klar til at komme ud til 30 fede år. Jeg har siddet på bænken, men er inde i spillet igen. Nu er det et spørgsmål om tid, hvornår jeg igen sender bolden i mål, sagde Klaus Riskær, der ikke lagde skjul på, at tiden bag tremmer har været et personligt nederlag, men at han føler, at han er kommet ud med mere ydmyghed, end da han kom ind. - Men tid i fængslet har været et pit-stop, og nu er jeg klar til at komme videre med flere konkrete forretningsidéer, som jeg vil melde mere ud om til november. Riskær planlægger at fejre dagen med en middag med sine voksne sønner, Christian og Frederik samt kæresten Laura. - Og så skal jeg ellers ud og rejse senere på måneden – til et sted langt væk – og ja, Laura skal med, sagde Klaus Riskær Pedersen.      ;Mandag, 30. september 2013
Mascha Vang havde aldrig forestillet sig at blive alene-mor; Mascha Vang har indtil videre været meget fåmælt omkring hvorfor, hun og racerkøreren Nicolas Kiesa gik fra hinanden, da datteren Hollie Nolia kun var tre måneder. Nu åbner Mascha Vang dog en smule op omkring bruddet: - Man vælger ikke at blive enlig mor til et tre måneder gammelt barn med kolik, hvis det ikke er fordi, lokummet brænder. Jeg havde aldrig troet, at jeg skulle være enlig mor. Jeg kommer fra en familie i Nordjylland, hvor mine forældre har været sammen, siden de var 15 og 16 år. Det er bestemt ikke fordi, jeg har gået og set mig selv som en sej enlig mor, der bare kunne klare mig selv. Det har jeg ikke haft lyst til. Det har bare været en nødvendighed, fortæller Mascha Vang til Ude & Hjemme. ;Mandag, 30. september 2013
Nicklas Bendtners firma har minus på bundlinjen; Nicklas Bendtner, der hiver det meste af sin indkomst ind gennem sit fodboldspil i engelske Arsenal, har også satset talentet og navnet på smykkevirksomheden Noble by Bendtner. Ifølge firmaet er målgruppen mænd og kvinder mellem 15-55 år, men regnskaberne viser, at salget foreløbigt ser noget sløjt ud , skriver BT. I 2011 var der således et underskud på 237.000 kroner, og det underskud var steget til 2,2 millioner kroner året efter. Det er dog ikke noget, der kommer bag på Noble by Bendtners administrator, Thomas Bendtner, der er fodboldspillerens far. - Vores markedsstrategi har været indledningsvist at få fodfæste i Danmark for at prøve markedet af, skriver Thomas Bendtner i en mail til BT. Planen er nemlig, at firmaet de første tre år har røde tal på bundlinjen, mens design, aftaler med leverandører, markedsføring mv. udvikles. - Alt dette er på plads, og derfor er forventningerne til 2014 et nulresultat og for 2015 et overskud, lyder ambitionen fra firmaet, der bruger kræfterne på at erobre en plads i markedet, i stedet for at lancere den ene kollektion efter den anden. Vi skal have fodfæste med vores nuværende kollektioner på de markeder, vi har udset os, og supplere kollektionen op med få, men gennemførte design, skriver han endvidere til avisen. Ifølge Guldsmedebranchens Leverandørforenings direktør, Jens R. Møller, er det en fornuftig fremgangsmåde. - Den strategi giver meget god mening i mine ører. Men det kommer selvfølgelig an på det nærmere indhold, siger direktøren.   ;Mandag, 30. september 2013
Mads Vangsø fik kæmpesejr i fødselsdagsgave;" Selv om de for nylig valgte at gå hver til sit, så har Sanni Wullf støttet eksmanden Mads Vangsø hele vejen, da han 29. september løb sit første marathon. 28. september fyldte Mads Vangsø 42, og dagen efter løb han så Berlin Marathon. - Mit første officelle marathon. Wauw! Jeg løber royalt tempo. 5.26 pr km. Det er kronprinsens tempo. Næste gang skal min datter Rigmor stå ved 37 km. med et skilt ""kom så far"", så løber jeg i 5.10 pr. Km., fortæller Mads Vangsø, der løb for Energii. - De snakker jo allesammen om en mur. Jeg mødte den heldigvis ikke. Til gengæld mødte jeg så mange seje danske løbere og så mange glade danske publikum. Mega fedt. Min træner Hastrup er meget stolt af mig. Det varmer, lyder det fra Mads Vangsø, der 16. februar 2014 skal løbe Sahara Desert Run. Et løb på 250 kilometer over seks dage gennem Sahara med egen oppakning. ";Mandag, 30. september 2013
Vild med dans-dommere: Seerne skal stramme balderne; Musicalstjernen Maria Lucias overraskende exit fra ”Vild med dans” i fredags, hvor fodboldspilleren Allan Simonsen igen fik laveste point, har ikke kun chokeret mange af seerne, men også dommerne. Det skriver Newspaq ifølge Jyllandsposten. - Jeg er meget ked af, at det var det par, der røg ud i aften. Og jeg er ked af, at seerne stemmer, som de gør. Allan er fantastisk som person, men ikke som danser. Og det må man skille ad, siger Britt Bendixen. Anne Laxholm må give sin kollega ret: - Sådan en aften som i aften, der skal jeg altså virkelig minde mig selv om, at det er et underholdningsprogram. - Hils seerne og sig, at nu må de stramme balderne, siger dommerne. I deres optik gør seernes mange stemmer til fordel for Allan Simonsen ikke fodboldspilleren nogen tjeneste – snarere tværtimod.   - Det bliver jo også pinligt for Allan selv nu, siger de.   ;Mandag, 30. september 2013
Håndboldstjerne var så nervøs at hun kastede op; Når man som tidligere OL-guldvinder er vant til at presse sig selv til det yderste for at vinde en håndboldkamp, er vindermentaliteten så sandelig også tilstede, når det gælder en konkurrence på TV – og når man så endda skal dyste i helt anderledes discipliner, end man er vant til, kan presset blive for hårdt. Det må den tidligere håndboldspiller Conny Hamann-Boeriths sande, skriver Ekstra Bladet. I TV 2-programmet ”Mestrenes mester 2013”, der har premiere i morgen aften, skal 11 af Danmarks største sportsstjerner gennem tiderne dyste i andre discipliner end lige netop den, de har specialiseret sig i. - Jeg kunne slet ikke kende mig selv. Jeg var SÅ bange for at blive gjort til grin. Jeg prøvede at sige til mig selv, at jeg skulle slappe af og gøre det så godt, jeg kunne. Jeg er 44 år, og kroppen kan det ikke det samme længere … Det har hjernen bare ikke fattet, fortæller Conny Hamann-Boeriths til avisen. Det store pres, som den tidligere håndboldspiller og OL-guldvinder i 1996 lagde på sig selv, medførte, at hun kastede op og også døjede med manglende appetit. - Man kunne jo tro, at jeg var blevet ældre og fornuftig. Men en gang vinder, altid vinder, siger hun om tiden under TV-optagelserne, som hun trods alt ikke fortryder, hun sagde ja til.   Dengang Conny Hamann-Boeriths spillede i GOG og på landsholdet, var hun ikke nervøs på samme måde som under optagelserne til ”Mestrenes mester 2013”. - Hvis jeg brændte et skud, kunne jeg gå hjem og træne på det, så jeg kunne det til næste kamp. Under optagelserne var der bare ikke mulighed for at træne noget, for vi anede ikke, hvad vi skulle dyste i. Og hvis man tabte, var der bare en ny lorteopgave næste dag, fortæller Conny Hamann-Boeriths. I ”Mestrenes mester 2013” dyster hun mod bokseren Mads Larsen, fodboldspilleren Henrik ”Store” Larsen, sejleren Kristine Roug, roeren Eskild Ebbesen, håndboldspilleren Rikke Hørlykke, badmintonspilleren Poul Erik Høyer, længdespringeren Renata P. Nielsen, sejleren Jesper Bank, fodboldspilleren Allan Simonsen og cykelrytteren Dan Frost.   Se, hvordan Conny Hamann-Boeriths og de andre klarer strabadserne på TV 2 tirsdag klokken 20.55.   ;Mandag, 30. september 2013
Bille August og børnene så Loppen i biffen; Bille holdt fridag midt i arbejdet med et nyt og spændende amerikansk filmprojekt. August-Trioen var en tur i biografen i anledning af gallapremieren på den nye danske børnefilm Antboy om en dreng, der bliver til en superhelt og kommer i kamp mod den onde super-antihelt Loppen. Rollen som den onde Loppen spilles af Nicholas Bro, som naturligvis også var på plads og hoppede rundt i Imperial i København, hvor Antboy-festen løb af stabelen. Blandt demange andre kendte navne i biografen var Sofie Stougaard, Caroline Henderson og Allexander Villaume. Alle virkede begejstrede både før og efter Antboy var blevet vist i den nyistandsatte Imperial Bio. ;Søndag, 29. september 2013
TV-kok Anne Hjernøe: Ligeglad med udseendet; Når TV-kokken Anne Hjernøe laver mad på TV - det kan være i hendes madprogram AnneMad eller i Friluftshaven - så er det den naturlige Anne Hjernøe, der møder danskerne. Der har nemlig aldrig lige været en sminkedame forbi inden. – Jeg bliver aldrig sminket til TV, altså aldrig, fortæller hun. Er du et uforfængeligt menneske? – Det kommer an på, hvad forfængelighed er. Vi er vel allesammen forfængelige i det omfang, at vi gerne vil gøre det bedste ud af det, vi nu engang har. Men det er ikke noget med, at jeg står op om morgenen og synes, jeg skal se ud på en bestemt måde, siger hun og tilføjer:  – Du vil godt kunne møde mig i supermarkedet i natbukser og med morgenhår en gang imellem. For jeg er fløjtende ligeglad. Men som i dag, hvor der kommer en fotograf, synes jeg da, det er dejligt at blive sminket af én, der ved, hvad hun har med at gøre, siger hun. Det ville være et forkert signal Og det med at få den helt store omgang sminke i forbindelse med optagelserne til Anne Hjernøes programmer handler ikke kun om, at hun det ikke er hende med alt det make up. – Jeg synes nu heller ikke, det ville passe til den måde, vi laver tv på, hvis jeg stod og var vildt stylet i programmet, siger hun og fortsætter: - Eftersom jeg ikke er helt vildt stylet til daglig, ville det være et forkert signal at sende. Jeg er jo meget: What you see, is what you get. Når folk møder mig privat, siger de tit: Jamen, du er fuldstændig ligesom inde i fjernsynet. Og det er jeg jo, siger Anne Hjernøe. LÆS OGSÅ:  Det var egentlig slet ikke meningen, at Anne Hjernøe skulle blive tv-kok. På søndag.dk fortæller hun, hvad hun så havde planer om Modsat det naturlige finder man plastik. På søndag.dk løfter Gitte ”Stallone” Nielsen sløret for, hvorfor hun har fået lavet en ansigtsløftning  ;Søndag, 29. september 2013
Iben Hjejle forkæler sig selv inden TV-optagelser; Men inden da slapper hun af og forkæler sig selv. Det gjorde skuespilleren også i går aftes, da hun var inviteret til champagne og premiere på kortfilmen ”Nomansland” i Empire Bio på Nørrebro. - Jeg laver al det hyggelige og sjove, så som at gå i biffen og bakke min gode ven og filmens producent Karsten Geisnæs op, sagde en veloplagt Iben til BILLED-BLADET. ;Søndag, 29. september 2013
Allan Simonsen til dans på Det Kongelige Teater; Det var første gang, at Allan Simonsen i går aftes skulle på Det Kongelige Teaters Gamle Scene, og han glædede sig. Til forestillingen ”Come Fly Away” fulgtes han med datteren Camilla og den helt faste støtte i ”Vild med dans”, nemlig dansepartneren Sofie Kruuse. På teatret var Nikolaj Hübbe klar til at mødes med flere af de andre medvirkende fra ”Vild med dans” – og meddommeren Britt Bendixen. Han glædede sig til at åbne sæsonen på Gamle Scene og præsentere Den Kongelige Ballet, som medvirker i Broadwayshowet til Frank Sinatras sange. Og der var masser af inspiration at hente for ”Vild med dans”-deltagerne. For stykket er mere showdans, end det er ballet. Musikken blev leveret af Chris Minh Doky med band. ;Søndag, 29. september 2013
Hjertegalla slår flot rekord; For tredje år i træk var Cecilie Frøkjær og Michael Meyerheim værter i den gode sags tjeneste på ”Charlies Hjertegalla”, der blev sendt live fra Aller-huset i København lørdag aften på TV 2 Charlie. I løbet af aftenen kimede telefonerne i Call Centeret, hvor BILLED-BLADETs chefredaktør Annemette Krakau modtog opkald og donationer fra danskere rundt om i landet. Hun havde selskab af blandt andre Sanne Salomonsen, Anne Laxholm og Jeanette Ottesen. Mens pengene rullede ind til det gode formål optrådte kunstnere som Bonnie Tyler, Dodo & The Dodos og Finn og Jette på scenen, lige som aftenen også bød på personlige beretninger. Sidste år blev der indsamlet 19 millioner kroner til hjertesagen, og i år lød beløbet på 23.918.200 kroner. Pengene fra indsamlingen går til forskning på tre specielle områder: Livreddende førstehjælp, børn med medfødte hjertefejl og kvinders hjerter.    Foto: Krestine HavemannAftenens værtspar ved Hjertegalla 2013 Cecilie Frøkjær og Michael Meyerheim  ;Søndag, 29. september 2013
Grevinde Alexandra åbnede Støt brysterne kampagne;" 300 frivillige fra Midtjylland var samlet i Turbinehallen i Aarhus, hvor grevinde Alexandra holdt tale og åbnede årets kampagne mod brystkræft. I år kan ""Støt brysterne"", der hører under Kræftens Bekæmpelse, fejre 10 års jubilæum, og grevinde Alexandra mener, der er sket store fremskridt indenfor kræftforskningen i den periode, hvor hun har været protektor. - Kurven er knækket, for der dør en procent færre kvinder om året af brystkræft. Det nytter bestemt noget at støtte kampagnen, lød opfordringen fra grevinde Alexandra. Læs interviewet og se billederne i BILLED-BLADET på torsdag ";Lørdag, 28. september 2013
Video: Se Allan Simonsen og Sofie Kruuses taktik; Allan Simonsen og Sofie Kruuse kæmper bravt på dansegulvet i ”Vild med dans”. Fodboldlegenden var noget stivbenet i tangoen i går, men slap for det røde kort og blev reddet af seerstemmerne. Allan og Sofie fortalte bagefter til BILLED-BLADET, at taktikken på fredag er klar: Der skal styr på Allans nerver. Se videoen, hvor parret røber, at de har en lille gimmick i ærmet til på fredag, hvor ”Vild med dans”-holdet rykker til halbal i Stadium Arena Fyn i Odense i forbindelse med TV 2s 25-års fødselsdag.  ;Lørdag, 28. september 2013
Video: Mathilde Norholt og Thomas lettede - Tak for støtten; - Jeg har det som om, jeg har fået et shot og drukket. Sikke en aften, sagde en omtumlet Mathilde Norholt i går, efter at hun og Thomas Evers Poulsen måtte i omdans og efter seerafstemningen fik lov til at fortsætte i ”Vild med dans”. BILLED-BLADET mødte det lettede par i studiet i Jenagade, efter kameraet var slukket. De var så taknemmelige for, at de på fredag får en dans mere i Odense, hvor hele produktionen rykker hen i anledning af TV 2s 25-års fødselsdag. Se videoen hvor Mathilde og Thomas lover at give den gas på fredag…  ;Lørdag, 28. september 2013
Sarah Zobel træner med Burhan G; Sarah Zobel har rundet de 39 år, men det er bestemt ikke til at se det, når man kigger på billederne af den lækre jetset-pige i det nye træningsmagasin Move, som hun også pryder forsiden af. I magasinet fortæller hun, hvordan hun holder sin smukke figur ved lige med træning, men det er ikke helt nemt at få det til at hænge sammen, efter hun blev skilt fra sin nu forhenværende mand, Alexander Kølpin, tidligere i år. Det fortæller hun til Move, der udkommer i denne uge. - Mit liv har været lidt omskifteligt med flytning og børn hver anden uge. Det betyder, at jeg ikke kan binde mig til en fast træningsrutine, som jeg kunne før. Jeg får skruet mere op for træningen, når jeg ikke har børn, siger Sarah Zobel. Træner med kæresten Til gengæld har hun nu fået en ny træningsmakker, der med garanti er klar på en løbetur – nemlig kæresten Burhan G., der for nogle år siden stjal masser af pigehjerter, da han optrådte i bar og særdeles veltrænet overkrop i musikvideoen til ”Tættere på himlen”. Og en træningsmakker er ikke noget, Sarah Zobel har i mod. - Jeg træner både med Burhan og alene. For mig giver det mest mening at træne med en, der er i samme eller bedre form end mig. Det kan selvfølgelig være svært at få koordineret at træne sammen, men når det kan lade sig gøre, er det også sjovere og hyggeligere, siger hun til Move. LÆS OGSÅ:  Få træningsekspertens tips til en flad mave på femina.dk For tynd? For trænet? Se Hollywoodkvindernes flade maver på femina.dk og døm selv  ;Lørdag, 28. september 2013
Storfavorit ude af Vild med dans;" Efter to lovende åbningsafsnit af Vild med dans og en overraskende selvvalgt exit fra skuespilleren Claes Kasper Bang, var det op til de resterende ti par at holde dampen oppe og undgå at blive de næste, der måtte sige farvel til konkurrencen. Den selvudnævnte rouladekonditor Mette Blomsterberg åbnede aftenen med sin partner Michael Olesen med en jive, der var ganske fin og som bød på en sjælden kombination af højt tempo og kage.Parret sluttede simpelthen deres elskelige optræden med at spise af et af Mettes konditorværker. Mathilde Norholt og Thomas Evers Poulsen overtog derefter gulvet med en Paso Doble helt uden bagværk. Om det var den manglende kage eller den lidt usikre præstation fra parret,der gjorde udslaget er uvist, men Mathilde og Thomas måtte nøjes med 11 points fra dommerne. Dermed blev det favoritten og topscoreren fra første runde Maria Lucia og dansepartneren Morten Kjeldgaard. De dansede en underholdende tango, der efter dommernes mening manglede... tango.Det gav en pointmæssig lussing, der pludselig placerede parret ""nede"" blandt konkurrenterne. Så blev det jive-tid igen, og det var i dén grad noget, der passede musikeren og TV-værten Mattias Hundebøll. Han dansede Grease-dans som om han aldrig havde bestilt andet og med en frækhed, derleder tankerne hen på den dameglade tegnefilm-ulv, der går på natklub, banker i bordet og pifter helt vildt af kvinderne. Han dansede med Mie Moltke, der næsten kom til at ligne en statist. Dommerne kunne lide det. Sæsonens første quickstep stod bordtennis-drengepigen Mie Skov og Mads Vad for. Mie Skov imponerede, da hun dansede første gang, men denne gang havde dommerne det svært med nogle af hendes tekniskefærdigheder, og ligesom Maria Lucia og Morten Kjeldgaard kom parret ned på jorden efter deres fine start. Skuespiller Charlotte Fich og danser Marc Christensen havde seernes skepsis fra sidste uge i baghovedet, da de gik på gulvet for at danse den fyrige Paso Doble. Iført tyrefægterkostumer og attitudeglædede de dommerne. De fik topkarakterer og dermed et godt udgangspunkt for ikke at ryge i omdans for anden uge i træk. Fodboldlegenden Allan Simonsen skal virkelig sætte sin lid til, at Vild med dans-seerne sætter uendelig pris på hans indsats på landsholdet i 70'erne og 80'erne og omsætter det til stemmer af rennational taknemmelighed, for han og partneren Sofie Kruuse har danseproblemer i en størrelsesorden, der er helt unik. Parret dansede en stiv og afsjælet tango, som virkelig satte dommernes positivitet påprøve. Selv Britt Bendixen havde svært ved at finde en positiv vending, og det blev til fire points fra dommerne - sammenlagt, altså. Så var der mere liv i den yngre fodboldgeneration personificeret ved Mads Laudrup og dansepartner Claudia Rex. De to virkede som livlige vårharer i deres jive, og dommerne genfandt humøret og de positive kommentarer. De toner fortsatte, da komikeren Uffe Holm og partneren Karina Frimodt forlod dansegulvet som næstsidste par efter deres Paso Doble. Det var en anelse svært at se den normalt bevidst useriøse comedy-kendisgive den som alvorstung og fyrig sydlænding. Karakterene fra dommerne var da også middelmådige trods anstrengelserne. En af feltets klart ivrigste danse-elever, skuespilleren Thomas Ernst, dansede tango med partneren Malene Østergaard. Thomas Ernst blev beskyldt for ""at vælte rundt"" af dommer Britt Bendixen, og det var svært at argumentere imod. Han var faktisk lige ved at falde på halen helt bogstaveligt undervejs i dansen, men fik rettet op i sidste øjeblik. Deres bombastiske dans endte med at få dårlige karakterer. Alt i alt en virkelig blandet, men godt uderholdende, landhandel. Dommerne var dermed færdige med at bestemme. Hvis det stod til dem alene var Allan Simonsen og Sofie Kruuse fortid i Vild med dans,mens Charlotte Fich og Marc Christensen kunne rende med rundens fidusbamse - men seerne sætter åbenbart uendelig pkampris på Allan Simonsens indsats på landsholdet i 70'erne og 80'erne og omsætter det til stemmer af ren national taknemmelighed. Danskerne sendte Maria Lucia og Morten Kjeldgaard ud i overlevelseskamp mod Mathilde Norholt og Thomas Evers Poulsen. Ud røg Maria Lucia og Morten Kjeldgaard, og det har sendt solide chokbølger gennem danselærer-verdenen, for de var indiskutabelt IKKE aftenens dårligste dansere. Tak for kaffe og god debat, derude!     Foto: Hanne Juul/BILLED-BLADETAllan Simonsen og Sofie Kruuse  ";Fredag, 27. september 2013
Marc forærer Charlotte Fich en dans i fødselsdagsgave;" Klokken 8 fredag morgen tog Charlotte Fich nedestående foto af sig selv og dansepartneren, Marc Christensen, på sin fødselsdag. Efter en enkelt basse stod den på ”Vild med dans”-træning, selvom det var Charlottes fødselsdag. Men Marc Christensen lover, at hans søde, dejlige dansepartner skal få den bedste dans, som han vil gøre sig vildt meget umage med i aften, som gave fra ham. Og den allerbedste Charlotte Fich kan få i aften, hvor de skal danse...... er at gå videre i ""Vild med dans"" til næste fredag.     Foto: PrivatMarc Christensen og Charlotte Fich  ";Fredag, 27. september 2013
Video: Niels Olsen som far til syv; Der var en artig overraskelse, da der i dag blev afholdt pressemøde på juleforestillingen ”Far til Fire – Til Julebal i Nisseland” i Tivolis koncertsal. I forestillingen skal Niels Olsen nemlig ikke kun spille far til fire – men far til hele syv børn. De kendte børn – Lille Per, Mie og Ole – bliver nemlig på skift spillet af forskellige børn. Således at forestillingen har to hold at trække på, i tilfælde af sygdom. Udskiftningen gælder dog ikke Søs, der fast skal spilles af sangerinden Kristine Yde, ligesom frøken Sejersen også hver aften spilles af Jeanne Boel, mens Finn Nielsen er Onkel Anders. Men far selv – Niels Olsen – får altså to Lille Per drenge, at holde styr på. Den kendte dreng med elefanten Bodil spilles af både Elias Amati-Aagesen og Marius Rybner – og herunder kan man se og høre, hvorledes Niels Olsen forsøger at lære dem begge… at huske premiere datoen…  ;Fredag, 27. september 2013
Robert de Niro erstatter James Gandolfini; Det var et chok for alle, da den bare 51-årige Sopranos-skuespiller, James Gandolfini, pludselig døde under en ferie i Rom tidligere på året. Og udover det var slemt for skuespillerens søn, som han var på ferie med, var det også lidt af en udfordring for TV-kanalen HBO, der skulle have haft Gandolfini i hovedrollen i en ny mini-serie, ”Criminal Justice”. Det skriver Jyllands-posten. Gandolfini havde nået at medvirke i en pilot-episode inden hans pludselige død, men hvem skulle nu overtage hans rolle? Det har HBO nu meldt ud, og trods de tragiske omstændigheder er de tilfredse med den yderst værdige erstatning, de har fundet. Det bliver nemlig superstjernen Robert de Niro, der overtager Gandolfinis rolle i ”Criminal Justice”. Hvornår serien sendes er endnu uvidst. ;Fredag, 27. september 2013
Rasmus Seebach ordner kritikken på værtshus; Næsten alle elsker Rasmus Seebach. Det tyder i hvert fald hans fyldte koncerter og svimlende salgstal på, men alligevel er der stadig folk derude, der helst slukker radioen, når hitmagerens musik toner ud af højtaleren. Men så længe de begejstrede er i overtal, har den charmerende sanger ikke noget i mod fordelingen. Det siger han til Ekstra Bladet. - Det er jo klart, at når man har sådan en medvind, som jeg har, så skal der også være nogen, der synes, man er en klaphat. Sådan er det bare. Faktisk hører det til sjældenhederne, at Rasmus Seebach udsættes for ubehageligheder, og de, der ikke er begejstrede for ham, tager han gerne en snak med. Og gerne på værtshus. - Jeg kan godt lide at møde en eller anden på et værtshus, der ikke bryder sig om mig. Så snakker vi lidt, og så ender det sgu tit med, at han siger ’Nå ja, det er nok også fordi, jeg ikke har hørt det ordentligt’, forklarer Rasmus Seebach. Lige nu er forventningerne høje til hans nye album, ”Ingen kan love dig i morgen”, som udkommer 4. november. Og tilsyneladende gør han det igen. Forløberen ’Olivia’ er allerede et hit blandt Seebachfans.   ;Fredag, 27. september 2013
Kim Bodnina nyder at lave Broen; Anden sæson af DR’s krimiserie ”Broen” er i gang igen, og Kim Bodnia har elsket at lave sæson nummer to. Især fordi første sæson blev så godt modtaget, men også fordi han har fået lov at vise en ny side af sig selv. Det fortæller han i et interview med Metroxpress. - Altså, branchen har jo hele tiden vidst, hvad jeg kunne, men det er klart, når jeg ofte har spillet psykopat på film, har jeg oplevet, at folk var bange for mig, når de mødte mig på gaden. Det er jo et kæmpe kompliment, for så har jeg gjort mit arbejde godt, men det har været rart med ”Broen” at kunne vise en anden side. Nu kan jeg stå i Netto uden at folk træder et skridt tilbage, griner han. Det er ikke bare herhjemme, serien er blevet godt modtaget. Det er i ligeså høj grad i udlandet. I USA har man ligefrem lavet en amerikansk udgave af ”Broen” - en udgave den danske skuespiller ikke kunne tænke sig, at være med i. Han har ingen ambitioner om at blive kendt i USA. Tidligere har han også takket nej til at være med i den amerikanske udgave af ”Nattevagten”. - Jeg gider ikke være kendt i USA. Jeg synes, jeg er kendt nok herhjemme. Det med at blive mere og mere kendt betyder, at der er flere steder, man ikke kan gå. Og jeg elsker at gå, griner den populære skuespiller.   ;Fredag, 27. september 2013
Uffe Holm ændrer regler og skifter køn i Vild med dans; Søde Karina Frimodt kæmper en brav kamp for at få Uffe Holm til at følge reglerne. De er blandt andet, at det er manden, der fører. - Det er jo fuldstændigt åndsvagt, at det er mig der skal føre dig, når jeg ikke aner hvor fanden jeg skal gå hen, udbryder komikeren under træningen med Karina Frimodt.  Men når den regel ikke kan ændres, så ændrer Uffe Holm da bare på sig selv! Se på videoen her hvordan…   ;Fredag, 27. september 2013
Ditte Gråbøl: Sådan mødte jeg min mand; Skuespillerinden Ditte Gråbøl har været gift, fået børn og er blevet skilt. Men så hun mødte kærligheden igen. For 11 år siden var hun nemlig til sin kusines 50-årsfødselsdag, hvor hun oplevede kærligheden på ny. Men hun var faktisk tæt på slet ikke at tage med til festen, og den tanke kan helt skræmme hende i dag. - Jeg var i dårligt humør. Jeg havde det skidt. Jeg skulle have en barnepige til børnene. Det var langt væk, og jeg skulle med taxa. Jeg var lige på nippet til at melde afbud, siger Ditte Gråbøl i et interview med magasinet Liv. LÆS OGSÅ:  Læs om, hvilken sygdom Ditte Gråbøl lever med i dag Læs hvordan alderen gjorde Ditte Gråbøl slap, og hvad hun gør ved det  Mødet til festen var skæbnen Med til festen var nemlig kusinens bedste ven fra studietiden. Han hed Freddy og var fysiker, og Ditte havde faktisk mødt ham engang i 80’erne, hvor hun syntes, han var kedelig. - At vi skulle mødes igen, var skæbnen, når den er allerbedst. I dag kunne jeg aldrig drømme om at bebrejde ham, at han er kedelig, fordi han ikke hidser sig op. Nej, det er vidunderligt, for vi kan ikke være to her, der gør det. Freddy får mig til at tage det roligt bare ved sit væsen, forklarer Ditte Gråbøl, der samtidig peger på, at det slet ikke er nødvendigt at skændes. Hun mener, at man devaluerer sine følelser, og at man i stedet bør lytte til hinanden. ;Fredag, 27. september 2013
Emmelie de Forest må aflyse koncerter; Det er ikke fordi, der ikke er interesse. For det er der. Den er bare ikke stor nok. I både Danmark og Tyskland var det meningen danske Emmelie de Forest, der vandt det Internationale Melodi Grand Prix, skulle have givet koncerter i løbet af efteråret, men de er, som det ser ud lige nu, udskudt på ubestemt tid. Det skriver Ekstra Bladet. Ifølge Grand Prix-vinderens manager, Anders Fredslund-Hansen, skyldes aflysningerne, at Emmelie har travlt med andre ting så som en ny plade og masser af TV-shows. Men direkte adspurgt af Ekstra bladet, siger han også, at aflysningerne skyldes et svigtende billetsalg. - Ja. Det er ikke gået helt som ventet, så det er klart, at det også har indflydelse. Hvis der var bankede udsolgt til alle hendes koncerter, var de nok blevet opprioriteret, erkender Anders Fredslund-Hansen. Han synes det er synd for Emmelie de Forest, at hun ikke kommer ud at spille, for det er det, hun elsker og allerhelst vil, men tilsyneladende er Grand Prix-hittet ”Only Teardrops” altså ikke nok til at kunne fylde koncertsalene. På sin Facebook skriver Emmelie selv: - Jeg er utrolig ked af at mine koncerter i denne omgang må udsættes, da det er noget, jeg har set meget frem til. Der er meget, der skal gå op i en højere enhed, og derfor har vi været nødt til at tage denne beslutning for nu. Jeg håber på jeres forståelse og glæder mig til at møde jer live så snart som muligt. Varme tanker og masser af kærlighed fra mig til jer! E. ;Fredag, 27. september 2013
Allan Simonsen og Sofie Kruuse gør ALT for at gå videre;" Det tager kun få minutter på dansegulvet, men de VIL så gerne blive rigtig længe i ""Vild med dans"". Så Allan Simonsen og Sofie Kruuse knokler seriøst i træningslokalet i Risskov for at blive klar til i aften, hvor de skal danse tango. Se videoen, hvor det skønne par får en lille snak efter træningen. Bemærk logoet og årstallet 1979 på Allans træningstrøje. Året hvor Allan Simonsen blev solgt til FC Barcelona for 13 millioner kroner. Se videoen herunder…  ";Fredag, 27. september 2013
Kæresten vælger Ibi Støving frem for millionerne ; Ibi Støving er guld værd. Eller i hvert fald 45 millioner - efter skat! Tjetjenien bød på en kontrakt på fire år med en årlig nettoløn på over 11 millioner kroner tilsat bolig og ikke mindst hverdagsarbejde med fodboldtræning i et luksuriøst ferieområde og så en ugentlig flyvetur ind til kamp for FC Terek Grozny i Tjetjenien. Men nej tak, sagde Brøndbyspilleren Simon Makienok! Til BT, fortæller den eftertragtede fodboldspiller, at det helt afgjort spiller ind, at han er blevet kæreste med TV-baben Ibi Støving. Forholdet gør ham glad og lykkelig, fortæller han. Det gør hans familie herhjemme også, og da jobbet ikke umiddelbart gav mulighed for at flyve hjem i weekenden, blev Simon Makienoks beslutning at takke nej til den høje hyre og dyrke sit privatliv i stedet. De gode penge kunne have sikret den dygtige fodspiller resten af livet, men Brøndby-angriberen er glad for at være, hvor han er. Og det er vigtigt for ham at være glad. - Hvis jeg skal præstere, så skal jeg også have det godt uden for banen, siger han til BT. Jeg skal være lykkelig. Min fornemmelse var, at jeg ikke ville være lykkelig, hvis jeg skulle sådan et sted hen. Jeg ville have det meget svært med ikke at skulle se min kæreste, min familie og mine venner ret meget. Jeg fungerer ikke på banen, hvis jeg ikke også har liv uden for banen. Ibis kæreste er bevidst om, at der kan komme nye chancer i udlandet, og måske allerede til næste år. Og hvis omstændighederne er de rigtige, slår han gerne til. - Jeg tror, der stadig vil være interesse for mig, hvis jeg kan præstere, siger han. Og det er der noget, der tyder på, han kan. Når bare han er glad. Og det er han ­– sammen med Ibi! ;Fredag, 27. september 2013
Video: Dennis Knudsen holdt kæmpefest med de kendte; Fejringen startede med middag på restaurant UMAMI i Store Kongensgade i København, hvor Dennis havde inviteret 30 af sine nærmeste venner – her i blandt Susse Wold, Bent Mejding, Ghita Nørby og ikke mindst Sanne Salomonsen, som Dennis har kendt siden han var ganske ung. Efter middagen på den eksklusive restaurant gik turen videre til natklubben Zen i Nørregade, hvor flere gæster stødte til og hvor festen for alvor tog fart, da Dennis – i selskab med Charlotte Bircow – gik på scenen og derfra fik folk til at danse aerobic til alles store morskab. Og herefter var dansegulvet åbent og Dennis og Sanne var ikke sene til at få sig en sving om og mindet om alt det mærkelig og sjove de indtil videre har lavet i deres liv. Se vores video fra Dennis’ store aften herunder..  ;Fredag, 27. september 2013
Broen-skuespiller fik sit ansigt smadret; Hun har kæmpe succes som efterforskeren Saga Norén i den dansk-svenske TV-serie ”Broen”. Og hun er smuk trods sit markante ar i ansigtet mellem næse og mund. Skuespilleren fortæller nu, at det stammer fra en trafikulykke for 15 år siden, hvor hun smadrede sit ansigt til uigenkendelighed i en trafikulykke. Det skriver BT fra en historie i norske Dagbladet. Ulykken skete en aften, Sofia Helin havde været på arbejde på et plejehjem og skulle hjem på cykel. På vej ned ad Västerbron i Stockholm cyklede hun hurtigere og hurtigere. Indtil alting pludselig forsvandt for hende. - Jeg vågnede i en ambulance. Dynamoen havde løsnet og sat sig fast i hjulet. Jeg ramte asfalten med ansigtet først. Tandbenet, tænder, læber -alt var fuldstændig smadret, fortæller hun. Det var en katastrofe for den håbefulde skuespiller-aspirant. Hun var 24 år og havde pludselig mistet sit kønne udseende. Der gik lang tid før ansigtet var helet og fikset igen, men det skete, og Helin kom ind på teaterskolen. I dag er den 39-årige skuespillerinde faktisk glad for sit ar, for så ligner hun ikke bare ”en sød pige fra landet”. Faktisk matcher det meget godt den hun er. Hendes barndom var ikke just rosenrød, fortæller hun. ;Fredag, 27. september 2013
Tine Brylds datter: Mor ville ikke leve længere; Datteren Lea Bryld savner stadig sin mor, men ved også, at hun aldrig ville ønske at leve videre som ’grøntsag’. Det kom som et chok, da socialrådgiveren og brevkasseredaktøren Tine Bryld fik en massiv hjerneblødning i efteråret 2010. I næsten et halvt år lykkedes det familien at holde hendes sygdom hemmelig.  Familien slog helt bevidst ring om Tine og hinanden og tog i fællesskab en vigtig beslutning, da håbet svandt, fortæller Lea Bryld til FEMINA i denne uge. - De sidste fem uger var vi ikke i kontakt med hende, og det var også os, der i samråd med lægerne sagde: ’Vi synes ikke, hun skal leve længere.’ For hendes udsigt var at komme på plejehjem. Det havde været hendes værste mareridt, siger Lea Bryld. For hvis der var noget, der var vigtigt for Tine Bryld, var det, at kunne klare sig selv. Et liv som fysisk afhængig af andre, ville hun have frabedt sig, siger Lea Bryld. - Hun havde det meget sådan: ’Hvis jeg nogensinde ender i sådan en situation, så skal I køre mig ud over en skrænt.’ Var aldrig i tvivl om, hvad Tine mente om tingene Det har aldrig været svært for Lea Bryld at dele sin mor med hele Danmark, for Tine Bryld var samtidig ekstremt meget mor på hjemmefronten, fortæller hun. Men nu hun her ikke længere. Og hvem spørger man så til råds, når ens mor – alle gode råds moder – er væk? - Hvis jeg står med en eller anden udfordring, tænker jeg tit: ’Hvad ville hun have sagt til mig i den her situation?’ Og det står altid ret lysende klart, hvad hun ville have sagt. Tine var jo meget tydelig. Vi var aldrig i tvivl om, hvad hun mente om ting!, siger Lea Bryld til FEMINA. Lea Bryld bor nu i sin mors hus, og der hænger mange billeder af Tine, og familie og venner mødes stadig i forbindelse med mærkedage omkring Tines sygdom og død. - Vi samles ude på gravstedet og taler lidt om Tine og mindes hende og savner hende. Så hun ER meget hos os hele tiden. Men vi er ikke sådan sentimentale. Tine var meget lidt sentimental, og hun ville HADE, hvis vi sad og begræd, at hun var væk. Hun ville sige: ’Nu skal I leve jeres eget liv. Nu skal I have fokus på jer selv,’ siger Lea Bryld. LÆS OGSÅ:  Læs på Femina.dk, hvorfor komikeren elsker sin kone og datter mere end nogensinde før Maria Bramsen fra Tøsedrengene fik aldrig sagt farvel til sin mor. Læs hvorfor på Femina.dk  ;Fredag, 27. september 2013
Se Mie Moltke og dansepartneren kæmpe med jive;" Mattias Hundebøll og Mie Moltke leverede en flot vals til premieren på ""Vild med dans"" den 13. september. Sidste fredag dansede de fællesdans, men i aften skal de atter solo på gulvet. Denne gang i en jive, og den har de kæmpet bravt med. Se Mattias' kamp med den svær jive på videoen her:  ";Fredag, 27. september 2013
Video: Tina Lunds søn har talent for ridning;" Tina Lund er ikke i tvivl om, at det bliver hendes talent for ridning og ikke Allan Nielsens talent for fodbold, deres lille søn Louis har arvet. Tina og Allan har været et smut hjemme på visit i Danmark fra deres nye domicil i Dubai sammen med deres lille søn Louis og Allans yngste datter Nana, der er flyttet med til Dubai. Forleden var de en tur på legestue, hvor Tina far og mor også var med. ""Han har klart talent"", lyder Tinas kommentar til videoen, hvor Louis er til hest. - Det går godt. Jeg har mit første større stævne om tre uger, fortæller Tina Lund til BILLED-BLADET. Se videoen med den ridende Louis herunder…  ";Fredag, 27. september 2013
Bo og Louise Spellerberg skilt; - Egentlig har jeg ingen kommentarer, men vil gerne sige, at jeg er flyttet fra vores fælles hus i Kolding, og det er forgået helt uden dramatik. Sådan sagde Louise Spellerberg, da BILLED-BLADET i tirsdags konfronterede Vild med dans-pigen med rygterne om hendes skilsmisse. I 11 år var hun sammen med håndboldlandsholdets Bo Spellerberg, som hun for tre år siden giftede sig med, men nu er ægteskabet altså slut. Sammen fik parret datteren Mille, som nu er fire år. Louise Spellerberg har ikke ønsket at uddybe omstændighederne omkring bruddet, men noget tyder på, at parret stille og roligt er vokset fra hinanden. Om hendes deltagelse i ”Vild med dans” sidste år har haft indflydelse på bruddet er uvist. Hun og hendes mand var ellers godt forberedt på, at det ikke nødvendigvis var nemt at en ny mand skulle ind og være tæt på Louise, men parret fik snakket tingene godt igennem, og Bo Spellerberg støttede sin kone og hendes dansepartner, Mads Vad, hele vejen frem til deres tredje plads i det populære danse-program. Nu er det skilsmissen, Bo og Louise Spellerberg forsøger at støtte hinanden i. De kunne have fejret deres treårs bryllupsdag for bare tre uger siden – den 4. september, men i år var der altså ikke noget at fejre. Tværtimod.   ;Torsdag, 26. september 2013
Caroline Boserup tilbage på TV 2;" Caroline Boserup er tilbage på TV 2. Dog ikke som vært på Nyhederne som hun tidligere var i en årrække, nej, den populære skærmtrold skal i stedet indgå i nyt redaktionschef-team og være tovholder på ""Go´Aften Danmark"". - Carolines opgave bliver at gøre programmet mere relevant og give det endnu flere vitaminer og kalorier, siger programchef Lau Raberg Eriksen fra Nordisk Film til bt.dk. Han ønsker at holde hemmeligt, hvad der kommer til at ske, men afslører, at der er forandringer på vej i programmet. - Jeg kender ikke den præcise dato, men seerne vil snart kunne se det nye program, siger han og afviser, at de nuværende studieværter skal skiftes ud. Caroline Boserup tiltræder den 1. november og er i øjeblikket ved at afslutte sit arbejde på DR, hvor hun senest har været med til at lave ”Sporløs”. Caroline Boserup får i sit nye team på TV 2 fornøjelsen af et andet tidligere TV 2-ansigt, nemlig Kamilla Wahlsøe, der skal være redaktionschef for ""Go' morgen Danmark"" -programmet hun selv var vært på for nogle år siden.   ";Torsdag, 26. september 2013
Peter Belli skal opereres igen; Fire gange er Peter Belli blevet opereret i skulderen, og han er ikke færdig. Skulderen driller nemlig stadig, og sangeren har stadig store smerter, fortæller han til Her&Nu. 70-årige Belli er lige nu i gang med en større turné i forbindelse med hans album Evig og for altid, og ikke mindst derfor er det anstrengende, at hans skulder stadig plager ham. Det var overarmsknoglen, der flækkede ved et fald fra en bro i Thailand for fire år siden, og trods fire operationer gør den altså stadig ondt. - Jeg skal have endnu en operation i håb om at få den lavet, fortæller han, der i stedet må glæde sig over, at han kom sig oven på den alvorlige infektion, han fik i kroppen sidste forår, og som tvang ham til at aflyse alle sine koncerter. ;Torsdag, 26. september 2013
Nikolaj Lie Kaas: Jeg blev drillet; Tykke pigebriller. Strikkede, brune bukser. En strikvest og træskostøvler. Det var skuespilleren Nikolaj Lie Kaas’ foretrukne mundering, da han var omkring 13 år. Og det var ikke ligefrem en stil, som gav bonus hos kammeraterne, og derfor blev den kommende skuespiller drillet, og måtte til sidst skifte skole. - Men når jeg tænker over det, handlede det nok også om, at jeg havde nogle holdninger. Jeg voksede op alene med min mor, jeg var vant til at snakke meget med hende om alt mellem himmel og jord, og jeg tog det med mig uden at reflektere over det, siger 40-årige Nikolaj Lie Kaas i et interview med Alt for damerne. Skuespilleren havde da også tidligt i sit liv måttet tackle store udfordringer. Hans far Preben Kaas forlod hans mor Anne Marie Lie kort efter, han blev født, og efter det så familien ham sjældent. Preben Kaas begik selvmord, da Nikolaj Lie Kaas var otte år, og hans søn har lige siden måttet leve med visheden om, at han også kan brænde ud en dag. - Altid. Siden jeg var 17 år, har jeg tænkt: Det slutter lige om lidt. Men det er ikke noget, jeg har prøvet at flygte fra – det føler jeg ikke – jeg synes, at jeg har forholdt mig til tingene og har tilgivet. Det er en del af min historie, siger Nikolaj Lie Kaas. LÆS OGSÅ:  Læs IN.dk’s anmeldelse af krimifilmen Øjnenes hemmelighed Læs hvorfor krimiforfatter Liza Marklund mener, at livet ikke skal være let på IN.dk  ;Torsdag, 26. september 2013
Maria Montell: Måske får vi nummer fire; Hun kan ikke lukke den helt. Tanken om at få flere børn. For Maria Montell er det nemlig en kæmpe gave at være mor til tre, og selv om hun aldrig havde forestillet sig, hun skulle have så mange, kan hun ikke med garanti sige, at det ikke godt kunne blive til en mere. Det fortæller hun i et stort interview i Vores Børn. - Når jeg ser på de tre børnesæder i bilen, føler jeg mig så rig. Det er vildt hårdt at have børn, men det er også så givende. Du er aldrig mere alene i verden, selv om man godt nogle gange kunne ønske sig det. Altså at der bare var en brandtrappe, for de kan da selvfølgelig gøre mig sindsyg, hele bundtet. Men man kan jo ikke længere bare skride, når man har børn , man er nødt til at deale med det, siger hun til magasinet. Da hendes bror og hans kone fik barn nummer tre, tænkte Maria Montell ‘hold da op, skal de virkelig det?’.” Men efter hun selv havde fået de to første, ville hun faktisk gerne have en mere, og efter den yngste kom til verden sidste år, kan hun stadig ikke med sikkerhed sige, at der ikke kommer flere. Foreløbigt er hun mor til krudtuglerne Villum, syv, Smilla, fem og Lilly, et. Alle tre børn har hun med filminstruktøren Tomas Villum Jensen. Og sangerinden stråler, når hun taler om sine børn, og med en mand, der ofte rejser i forbindelse med sit arbejde, er hun blevet meget effektiv derhjemme og mindre servicemor, og hun er ikke bange for at lade sine børn mærke konsekvenserne, hvis de laver ballade. I to uger fik Willum ikke lov at spille wii, efter han havde ”gemt” sig på færgen, da Maria var på vej hjem alene fra Nordjylland med sine tre børn. Mens hun styrtede rundt med Smilla og Lilly og kaldte på ham, ignorerede han hende, mens han stod og kiggede på bølgebrus, og kom først daskende, lige inden de skulle køre fra færgen. Sanktionen var ingen wii i to uger, og det holdt sangerinden fast i. - Jeg stiller også flere krav til Villum og Smilla, efter at Lilly er blevet født. De er med til at hente brænde og skal rydde op på deres værelser, og jeg kan mærke, det er godt for dem. De vokser af det, siger Maria Montell om opdragelsen af sine børn. ;Torsdag, 26. september 2013
Richard Gere skal skilles; Richard Gere, 64, og hans kone gennem 11 år, Carey Lowell, 52, er flyttet fra hinanden og skal skilles. parret viste sig sammen var ved premieren på hans film Wall Street sidste år, men ifølge en kilde tæt på parret har de været fra hinanden endnu længere. Det forlyder at det er mangel på fælles livsstil, der er årsag til bruddet. Mens Richard Gere er med sin buddhistiske tilgang til tilværelsen glad for sit privatliv, mens Lowell bedre kan lide det mere sociale liv i rampelyset. Det skriver Page six. Parret var sammen i syv år, inden de giftede sig, og de blev forældre til sønnen, Homer. Der står nu en kæmpe ejendom i Connecticut, der skal deles. Herligheden blev sat til salg i juli måned for den nette sum af omkring 360 millioner danske kroner. Ejendommen har ikke mindre end tolv soveværelser, en stor udendørs pavilion med bålplads, 30 meters strandkant og et tehus. Og så er der masser af værdifuldt indbo, der skal deles. En kilde siger, at det er uklart, præcist hvornår parret vil indgive skilsmisse. Gere var tidligere været gift med supermodellen Cindy Crawford, mens Lowell har været gift to gange før. Ingen af de involverede har ønsket at kommentere skilsmissen. ;Torsdag, 26. september 2013
TV-vært Karen-Helene Hjort tabte 33 kilo; En graviditet kan blive mere fyldig end forventet, når graviditets-kiloene gør deres indtog. Det erfarede TV 2 News-værten Karen-Helene Hjort, der tog betydeligt flere kilo på, end hvad der var hensigten, da hun sidste år var gravid med sin datter. Det skriver tv2.dk -Jeg tog næsten 33 kilo, for jeg spiste rigtig meget, og så gik jeg samtidig langt over tid, så specielt til sidst ophobede der sig meget vand i kroppen. Det var med en stålsat vilje, og en kur der virkede, at Karen-Helene Hjort igen fik kroppen i balance, og heldigvis nåede hun det, inden hun skulle tilbage foran de rullende kameraer. - De ydre omstændigheder skal bare være i orden, når man er i studiet. Det skal ikke være ens udseende, du sidder og tænker over. Du skal være fokuseret på historierne og nyhederne, og ikke om håret sidder ordentligt –eller om der er for mange kilo på sidebenene. Karen-Helene Hjort spiste efter ”low carb-high fat”-kuren, hvor man minimerer kulhydraterne, og skruer op for det sunde fedt, så man kan blive mæt. -Det er ikke alle det fungerer for, men det virkede rigtig godt for mig, fortæller hun, der blandt erstattede ris med ristet blomkål. Til gengæld virkede det med at tabe sig ved hjælp af amning ikke for Karen-Helen Hjort. Der var oplevelsen en hel anden. - Min krop holdt fast på alt, hvad der var, så det var først, da jeg stoppede med at amme, at der skete noget, fortæller værten, hvis oplevelse med vægtudsvinget har gjort indtryk. Hun ønsker ikke at gå den samme tur igennem igen. - Jeg vil sige, at jeg har været ked af det mange gange, og hvis jeg nogensinde skal have barn igen, så giver jeg ikke los på samme måde, som jeg gjorde. I dag spiser jeg, når jeg er sulten og har en lille pose gulerødder med på arbejdet, for det handler om at gøre det nemt for mig selv, og spise hvad der er rigtigt. Jeg spiser sundt til daglig, så jeg på andre tidspunkter kan drikke et glas rødvin, spise noget chokolade, eller hvad jeg har lyst til. ;Torsdag, 26. september 2013
Video: Hård Mads Vad belønner Mie Skov; Mie Skov er godt tilfreds med den barske træning, for hun vil gerne nå rigtig langt sammen med Mads i ”Vild med dans”. Og han kan faktisk også godt være sød. På videoen her kan du møde parret lige efter et hårdt træningspas – se hvordan Mads til slut i videoen belønner Mie Skov…  ;Torsdag, 26. september 2013
Sarah Zobel: Jeg var kropsfikseret; Da den smukke jetsetpige Sarah Zobel begyndte at arbejde som model i slutningen af sine teenageår, var det med til at gøre hende opmærksom på sin krop på en helt ny måde, end hun hidtil havde været. Det fortæller hun til magasinet Move i denne uge. Som helt lille blev den 39-årige skønhed opdraget til at tænke over gode kost- og motionsvaner, og hun dyrkede både ridebanespringning, jazzballet og tennis. Derhjemme gjorde hendes mor meget ud af at fortælle hende, hvilke ting, kroppen har bedst af. - Hun proppede mig med avocado og rødbeder, og hun har altid talt meget om, hvorfor vi spiser, som vi gør, og hvad kroppen har brug for. Jeg lærte meget hurtigt, at kroppen er levende, at den skal passes på – og hvis du hælder for meget cola på den, bliver den altså ked af det, fortæller Sarah Zobel til Move. Blev kropsfikseret Da hun så som teenager begyndte at arbejde som model, fik hun mere fokus på sin krop og sit udseende. - Når jeg har været model, har jeg haft fokus på at pleje mit udseende, få min søvn, spise fornuftigt og træne. For det gælder jo om at holde kroppen spændstig og lækker. Derfor har det også været naturligt at være en lille smule kropsfikseret, siger hun. I dag går Sarah Zobel stadig op i både kost og motion, men indrømmer gerne, at hun nok også har været heldig med sine gener. - Det betyder selvfølgelig noget, at man har fået nogle gode gener med sig. Det ville være løgn at sige andet. Hvis man har en tendens til at holde sig slank – og det har jeg – så behøver man ikke tænke nær så meget over det, siger Sarah Zobel til Move. LÆS OGSÅ:  Vild med dans-stjernen Mie Moltke havde et usundt forhold til sin krop. Læs historien på femina.dk Læs på femina.dk, hvorfor Trine Pallesen hader ”plastikpatter”  ;Torsdag, 26. september 2013
Kræftsyge Nadja sagde nej tak til De unge mødre; Den nu 29-årige Nadja Kaagh er kendt fra TV-programmet ”De unge mødre”, som hun første gang optrådte i som 21-årig. Og i programmet er det heller ikke nogen hemmelighed, at den unge mor lider af uhelbredelig kræft i form af leukæmi. Men ”De unge mødre”-stjernen var overhovedet ikke klar på at være med i programmet, da hun først blev kontaktet. Det fortæller hun i et interview til FEMINA i denne uge. Det var nemlig midt i en meget turbulent periode i hendes liv, hvor kræftsygdommen dominerede hele hendes tilværelse, og hvor hun med al vold og magt prøvede at være en god mor samtidig for sønnen Sebastian. Nogle år forinden havde hun startet hjemmesiden Ungmor.dk, hvor unge mødre kunne skrive og udveksle erfaringer, og en dag blev hun ringet op af en producer fra et nyt TV-program om unge mødre. Han var stødt på hendes hjemmeside og ville have hjælp til at finde deltagere til programserien. Og som han sagde: ”Det gør ikke noget, hvis der sker lidt i deres liv”. - Det provokerede mig simpelthen så meget, for han søgte tydeligvis nogle, der levede op til fordommene. Alt det, jeg kæmpede imod. Så jeg blev sur, og smed røret på, fortæller Nadja. Men produceren insisterede og tilbød hende selv at deltage og være succeshistorien. Og sådan kom Nadja med i ”De unge mødre”. Taknemmelig trods alt I dag er Nadja Kaagh ikke længere med i tv-serien, da hun føler, hendes rolle i serien er udspillet. Men lige nu er hun aktuel med selvbiografien ”Drømmene kan ingen tage fra mig”, der udkommer 30. september. Og selvom hendes sygdom er uhelbredelig, er hun taknemmelig for sin tilværelse. - Jeg er taknemmelig for at fundet en mand som René (hendes mand, som hun efterfølgende har fået sønnen Sakarias med, red.), der er så fantastisk og elsker mig så meget. Det gør mig glad at vide, at hvis jeg dør, har drengene ham og hinanden. Jeg lever med, at jeg aldrig får den uddannelse eller bare et arbejde. Men hvis jeg kan give folk noget og inspirere nogen ved at fortælle min historie på TV eller i min bog, så gør det mig glad, siger Nadja Kaagh til FEMINA. LÆS OGSÅ:  Komikeren Geo har også været syg af kræft. Han syntes bestemt IKKE det var sjovt at være kendt og syg. Læs historien på femina.dk Læs børnepsykologens 10 råd til enlige mødre på femina.dk  ;Torsdag, 26. september 2013
Cher om datterens kønsskifte: Det var hårdt;" Det er i forbindelse med, at den 67-årige sangerinde Cher udgiver sit første album i 12 år, at historien om hendes datters kønsskifteoperation igen dukker op. I avisen The Sun afslører hun, at det var som at miste sin datter, da hendes 39-årige Chastity Bono for fem år siden meddelte, at hun havde besluttet sig for at skifte køn og blive en dreng. - Der bliver overskredet en grænse, som det kan være svært for andre at finde forståelse for. Jeg var sikker på, det ville blive et mareridt, siger Cher i interviewet. For Cher, der har været sangerinde siden 60´erne og har en lang karriere, der inkluderer alt fra Oscars, Emmys, Grammys og platinsælgende album bag sig, var det meget svært at skulle til at sige ”han” om sin datter. Selv var ”sønnen” tapper, og Cher forklarer, at hun selv trods alt havde det okay til at begynde med, men begyndte at kæmpe imod, da forvandlingen gik i gang. Kunne ikke genkende ""datterens"" stemme mere Det værste var at ”miste” datteren og erkende, at hun aldrig mere skulle høre hendes stemme. I forbindelse med kønskiftet blev ”sønnens” stemme efterhånden dybere, og det var svært. Det erfarede Cher en dag, hun ringede til sin søn, Chaz, men hørte Chastitys stemme på telefonsvareren, fordi Chaz ikke havde fået ændret den. - Da gik det op for mig, at jeg aldrig ville komme til at høre den stemme igen. Da brød jeg sammen. Det var et chok, fortæller Cher, der dog siden har vænnet sig til, at Chastity Bono ikke længere er hendes datter, men at Chaz Bono er blevet hendes søn i stedet for. ";Torsdag, 26. september 2013
Dansk Melodi Grand Prix-by på plads; Det internationale melodi grandprix 2014, Eurovisionen, skal som bekendt afholdes i København, men når vinderne af Dansk Melodi Grand Prix og MGP skal findes, bliver det Odense og fynboerne, der næste år kommer til fadet! Den fynske hovedstad er nemlig udvalgt som Grand Prix By 2014, og der er lagt op til masser af musikalske arrangementer og festlige indslag i byen op til de to shows, der finder sted i Arena Fyn henholdsvis lørdag den 8. marts og lørdag den 15. marts. Lørdag den 8. marts skal det afgørese, hvem der skal forsvare de danske farver på hjemmebane ved det store Eurovision-show i maj, og lørdag den 15. marts er det masser af seje piger og drenges tur til at fyre den af ved et brag af en MGP-fest. I eventyrets by er borgmester i Odense Anker Boye begejstret for valget af Odense til begge arrangementer, og han lover at invitere til eventyrlige begivenheder, der uden tvivl vil begejstre både børn og voksne og vække genlyd i hele landet. Det er 20 år siden, at Dansk Melodi Grand Prix sidst blev afholdt i Odense. Det var i 1993, hvor Tommy Seebach løb af med sejren i Odense Kongrescenter med sangen ’Under stjernerne på himlen’.   ;Torsdag, 26. september 2013
Mads Mikkelsen og co. håber på Oscarnominering;" I eftermiddag offentliggøres det, hvilken dansk film der skal deltage i kapløbet om den eftertragtede Oscar-statuette for bedste fremmedsprogede film, og i Danmark er der blandt eksperter meget store forventninger til Thomas Vingerbergs film ”Jagten”. - Hvis det bliver en anden film end ""Jagten"", så er det ikke bare mærkeligt. Så er det dumt, lyder det fra filmeksperten Søren Høy, og spørger man filmmagasinet Ekkos chefredaktør, Claus Christensen, mener han, at vi aldrig har haft så stærk en kandidat før. Det skriver Metro Express. Filmen, der har Mads Mikkelsen i hovedrollen, foregår i en lille landsby, hvor vi følger en mand, der bliver mål for massehysteri, efter fejlagtigt at være blevet beskyldt for seksuelt misbrug af et barn. Filmen har allerede vundet flere priser, blandt andet i Cannes, hvor Mads Mikkelsen fik prisen som bedste mandlige skuespiller. Danske eksperter mener, at filmen, der også var indstillet til konkurrencen om Den Gyldne Palme i Cannes, menes at have virkelig gode chancer for både nominering og Oscarstatuette –altså hvis den indstilles! ";Torsdag, 26. september 2013
Christian Kjær kæmper med dårligt syn; Skønt Christian Kjær har fået ung kone og netop er blevet far igen, må han erkende, at han samtidig er kommet i en alder, hvor skavankerne begynder at melde sig. Til BT fortæller han, at hans øjne er blevet så dårlige, at han har valgt at melde sig ud af kommunalbestyrelsen i Rudersdal Kommune, hvor han har været bestyrelsesmedlem de sidste otte år. Ligeledes har han trukket sig fra sin bestyrelsespost i virksomheden NKT, hvor han har været formand i mere end 25 år. - Mine øjne er ikke så gode, som de har været. Jeg har fået konstateret både grøn og grå stær. Det er kommet henad vejen, hvor jeg er begyndt at se lidt dårligere, fortæller Christian Kjær til BT, og fortsætter: - Der er meget stof at læse i forbindelse med bestyrelsesposten. Der er meget lovgivning og sådan noget, og så må jeg vælge, hvad jeg skal læse. Og jeg bryder mig ikke om at komme uforberedt. Erhvervsmanden meddeler dog at han stadig ser fint, men at det er hårdt for øjnene, når han skal læse for meget. Både grøn og grå stær er årsag til synsnedsættelse hos mange ældre, og især grøn stær er drilsk. Ubehandlet kan sygdommen føre til, at man mister synet, men i tilfældet Christian Kjær er den opdaget i tide, hvorfor den kan holdes nede ved brug af øjendråber. ;Torsdag, 26. september 2013
Lisbeth Østergaard har fundet kærligheden; Livet som single er slut for Lisbeth Østergaard, der i et par måneder har været kæreste med en 35-årige pædagogiske leder, Ralf Christensen, der bor og arbejder i Aalborg. Lisbeth Østergaard var tidligere gift med Marc Fraenkel, men parret blev i marts måned i år enige om at opløse deres knap to år gamle ægteskab og bevare deres venskab. Men nu har den 33-årige TV-vært altså fundet kærligheden igen og forelsket sig i Ralf Christensen. ;Torsdag, 26. september 2013
Udstemte Katrine Bonde trøster sig med familien;" Hun havde ellers glædet sig rigtig meget til at vende tilbage til ""Vild med dans"" efter en barselspause. Men glæden blev kort. Det blev kun til to ture på det berømte dansegulv, før hendes dansepartner, Claes Kasper Bang, fik kolde fødder i danseskoene og trak sig ud af showet. En beslutning, der også trak Katrine Bonde ufrivilligt med ud. Katrine Bonde indrømmer, at der fulgte et par turbulente dage, efter hun i weekenden fik den overraskende melding, men hun valgte at trøste sig med sin familie Noam Halby og deres knap halvandet år gamle søn, Milas hjemme på Nykøbing Falster. Her blev der blandt andet tid til at se lille Milas køre på sin plastikmotorcykel. Nu kan Katrine Bonde koncentrere sig helt om familien og ""Katrine Bondes Danseskole"" , som hun åbnede for kort tid siden. En gammel drøm, der er gået i opfyldelse, og Katrine Bonde er både glad for at stolt af den flotte danseskole, som du kan besøge på katrinebondesdanseskole.dk ";Onsdag, 25. september 2013
Mascha Vang: Sådan tabte jeg babyvægten; Under sin graviditet tog TV-pigen Mascha Vang 20 kilo på. Kilo, som hun regnede med bare ville forsvinde et for et, når hun havde født og begyndte at amme. Men sådan kom virkeligheden ikke til at se ud. I det hele taget var der meget, som ikke gik som forventet, da Mascha Vang blev mor til lille Hollie Nolia. Livet var kaotisk Hendes datter fik kolik, hendes parforhold gik i stykker, og til sidst var Maschas liv så kaotisk, at hun besluttede sig for, at hun måtte gøre noget drastisk. Hjælp af Anne Bech – Jeg tænkte: Nu vender jeg det her liv. Og jeg gør det nu, husker Mascha, som kastede sig ud i en livsstilsændring, som fysisk skulle gøre hende mindre, og som samtidig skulle give hende et mentalt holdepunkt i hverdagen. Støttet af sin veninde, den personlige træner Anne Bech, levede hun strengt disciplineret efter en kostplan med træning tre gange om ugen. Spiste ikke en rosin forkert – Det skete fra den ene dag til den anden, og jeg spiste virkelig ikke en rosin for meget. Jeg havde brug for et projekt, hvor nogen sagde præcis, hvad jeg skulle gøre. Det var en måde at få styr på alt det rod, der var i mit hoved. Der var så meget kaos, men nu var der endelig noget, jeg kunne styre, siger Mascha, som lynhurtigt kunne mærke resultater. Ikke bare i taljen, men også psykisk. Hurtige resultater – Da jeg begyndte at spise sundt og træne, kunne jeg hurtigt mærke, at jeg fik mere overskud. Det er helt vildt, hvad det betyder. Samtidig tror jeg, at alle kvinder føler sig gladere, når de taber sig og kan vælge det tøj, de har lyst til. Gemte sin krop Det kunne Mascha ikke efter fødslen. – Jeg havde en periode, hvor jeg bare ikke var mig selv. Det var fysisk hårdt at bære rundt på de ekstra kilo, og jeg følte mig utilpas. Når jeg tog tøj på, handlede det bare om, hvordan jeg bedst gemte min krop, siger Mascha og understreger, at hun har kæmpe respekt for svært overvægtige, som tager kampen op mod kiloene. For hun ved, hvor svært det er, bare med et mindre vægttab. Vil hjælpe andre med vægttab I dag er hun blevet et lille nips, og hun har fået styr på sit liv som enlig mor i sin dejlige lyse lejlighed i København.  Hendes kamp det seneste år har givet hende en viden, som hun nu vil bruge professionelt. Derfor er hun netop begyndt på en uddannelse som personlig træner, så hun kan hjælpe andre med kampen. Gennem sin blog får hun dagligt henvendelser fra folk, som efterlyser gode råd til et vægttab. Mascha vil gerne hjælpe, men hun vil helst have sin faglighed i orden. Erfaringen har hun allerede. Kender kampen mod vægten – Der er ingen, der kan sige til mig: Du ved ikke, hvordan det er at kæmpe med vægten. Jo det gør jeg. Jeg tabte mig, mens hele min verden ramlede, og jeg havde et kolikbarn. Det var da benhårdt. Men det kunne lade sig gøre, siger Mascha, som er færdiguddannet om et halvt år. LÆS OGSÅ:  Dennis Knudsens far begik selvmord Peter Ingemann bager aldrig selv  ;Onsdag, 25. september 2013
Sarah Zobel og Burhan G.: Vi er vilde med stenalderkost; Efter at være kommet i 30’erne er træning blevet et must i jetsetteren Sarah Zobels liv. Det afslører hun til magasinet Move i denne uge. Den 39-årige forfatter og psykolog, der sidste år gik fra sin mand Alexander Kølpin, træner tre gange om ugen. Og det er nødvendigt for at bibeholde formen og figuren, siger Sarah Zobel. - Jeg kan mærke på min muskelmasse, at der skal en større indsats til, hvis jeg vil bevare definitionen og stramheden. Dem i 50’erne vil sikkert sige ’Sludder og vrøvl – vent du bare’, men jeg tror, det er vigtigt at komme i gang med styrketræningen allerede nu, siger hun. Slut med pasta og kartofler Også på kostfronten er der sket ændringer. For et år siden begyndte hun at trappe ned på brød, pasta, kartofler og ris, og det kan mærkes. - Når jeg tidligere tog lidt på, satte det sig typisk lige dér ved buksekanten, hvor mange kvinder har tendens til at få lidt ’ekstra’. Så tænker man: Hvor kommer den fra? Nu ved jeg, den kommer fra brødet og alle de lækre pastaretter, siger Sarah Zobel. Senestt er hun hoppet med stenalderkosten. Det skete på kæresten Burhan G.’s foranledning. - Her på det seneste har jeg fået kendskab til hele paleo-tankegangen. Det er min kæreste, der har introduceret mig for det, og jeg synes, det giver god mening, fortæller hun. Men hun understreger, at hun ikke er konsekvent med stenalderkosten. Der skal trods alt være plads til lidt af de gode ting i livet. - Jeg er ikke fanatisk med noget. Har aldrig været det og kommer heller aldrig til at være det. Jeg vil have lov til at spise pommes frites med mayonnaise og det hele, hvis jeg får lyst til det, siger Sarah Zobel til Move. LÆS OGSÅ:  Læs på Femina.dk, hvor Thomas Rode i sin tid blev vild med stenalderkosten Få træningsekspertens tips til en flad mave på femina.dk    ;Onsdag, 25. september 2013
Joan Ørting: Jeg fortryder intet!; Hvor og hvornår har du været lykkeligst? - Jeg er lykkelig hver dag i øjeblikke. Jeg er meget lykkelig, når vi har eksaminer på mine sexolog- og parterapeutuddannelser. Når jeg mærker mine elever, og når jeg indlever mig i dem. Jeg fører dem fra A til B, og når de når til B, så bliver jeg så rørt. Det er jo lidt premieren. Jeg er jo tidligere teaterinstruktør, og der er premieren jo det største. Mine følelser gør mig også lykkelig. Jo mere jeg mærker, jo lykkeligere er jeg. Jeg mærker, ergo er jeg i live. Jo mere vi mærker, jo mere ved vi, jo mere kender vi os selv, jo mere kender vi andre. Jeg kan godt lide at åbne mit hjerte og blive rørt. Hvad har været din største skuffelse? - Skuffelse er jo en barnlig følelse. Jeg vælger helt bevidst ikke at bruge følelsen skuffelse. Det rigtige sker altid. Kunsten er at acceptere virkeligheden som den er. Og at se de muligheder i den virkelighed, der er. Så hvis det pludselig skifter, så handler det om at følge med og forstå, hvad meningen er med netop det. Hvad er det bedste råd, du har fået? - Det må være: 'Så slap dog af, kælling!', som er det daglige råd, vi kvinder får fra mændene. Og de har ret. Kvinder siger altid: ’Kom nu i gang’ til mænd, og i virkeligheden skulle vi tage at lytte til mændene her. Slap af, nyd livet, det er det bedste råd, man kan give videre. Er der noget, du har fortrudt? - Nej, det er der ikke, for jeg har fået et smukt liv. Jeg kunne have fortrudt meget. For eksempel skulle jeg måske ikke have giftet mig med en fyr på Sri Lanka for mange år siden. Jeg har oplevet mange ubehagelige ting, men det er jo dem, som har ført til dybde og indsigt, og at jeg i dag er terapeut. Guldet findes i kriserne. Det er ikke farligt at komme i en krise, tværtimod – der kommer mere lys bagefter, man bliver klogere, og har fået nye indsigter. Hvis du kunne ændre en ting ved dig selv? - Jeg ville godt slippe for de fysiske skavanker, som følger med alderen. Jeg er lige blevet 53 og kunne virkelig godt tænke mig at blive ved med at fylde år, uden det går ud over kroppen, og her tænker jeg absolut ikke på det skønhedsmæssige, det betyder ikke noget for mig. Men jeg synes, det er ærgerligt, at kroppen bliver slidt, gid den ikke gjorde det.« Hvad er det mest besynderlige, en mand har sagt til dig? - En mand sagde engang til mig, mens vi var i seng sammen: 'Du tænder mig sgu’ ikke seksuelt’, hvilket jeg syntes var meget besynderligt midt i akten. Ud over det, hører jeg rigtig mange grimme ting fra folk, jeg ikke kender. Og så er der de klassiske to spørgsmål, som jeg altid får: 'Hvordan kan du være sexolog, når du ikke sover i samme seng som din mand?' Tænk, at folk ikke har fantasi til at forestille sig, at man kan dyrke sex andre steder end i sengen! Og 'Hvordan kan du elske, når du ikke selv har fået børn?’ Til det siger jeg, at det er netop det, jeg kan. Når jeg ikke selv har børn, er jeg ikke farvet af, hvad jeg selv synes og føler. Du kan kun elske dine børn – jeg kan elske alle børn. Hvad er nøglen til at holde sig ung? - Jeg er ikke interesseret i at holde mig ung. Jeg vil meget gerne bevare min energi, humor, varme, glæde og mine følelser. Men jeg er ikke ungdoms- og skønhedsfikseret. Jeg var 25 år, første gang jeg havde mascara og bh på. Jeg synes, det er mere interessant at acceptere den, man er. Behøver jeg at blive dømt på, om jeg er smuk eller grim? Hvorfor skal vi altid dømme? Vi skifter jo udseende hele tiden – og det kan jeg godt lide. Jeg er ikke interesseret i det glatte ansigt, men mere i, hvor meget jeg kan mærke sammen med det pågældende menneske, og om vi kan kommunikere og inspirere hinanden. Hvad er nøglen til at være lykkelig? - At elske sig selv som man er. Også de dage, hvor man har lavet fejl, ikke er i kridthuset, har et nul på kontoen, og man ser herrens ud. Og når man ikke har overholdt de aftaler, man havde med sig selv. Hver gang jeg har lavet en fejl, så siger jeg: 'Jeg elsker dig alligevel, Joan’ Hvis man ikke dømmer sig selv og kun fylder livet med gode tanker, så er man lykkelig. Hvad ser du i spejlet søndag morgen? - Jeg bruger faktisk utrolig meget tid på, at se på mig selv i spejlet. Jeg har for nylig været på et kursus hos Louise Hay, som er 84 år. Og hun lærte mig at se mig selv dybt i øjnene, og kigge ind efter det indre barn, der ikke har fået nok opmærksomhed. Når jeg har fået kontakt til det indre barn, siger jeg: ’Jeg elsker dig virkelig højt.’ Når jeg får fred og elsker mig selv, så kan jeg også elske andre. Alle mennesker skulle hver dag bruge to minutter på at have kontakt med sig selv. Hvad har livet lært dig om kærlighed?  - Som barn lærte jeg at få betinget kærlighed af min far. En kærlighed som var kendetegnet ved: ’Jeg kan lide dig, men...’ eller: ’Jeg kan lide dig, hvis...’ Hos min mormor oplevede jeg ubetinget kærlighed. Min mormor er virkelig den, der har lært mig om kærlighed. Hun har aldrig dømt mig, men altid accepteret mig fuldt ud som den Joan, jeg nu engang er. Jeg har altid været god til at finde partnere, som netop havde den ubetingede kærlighed til mig. Jeg er dog ikke ubetinget i min egen kærlighed endnu, på grund af min far. Men jeg vil ende her på jorden som en, der kan elske ubetinget. Og jeg er hjulpet godt på vej, da jeg har en mand, som virkelig elsker mig, helt ubetinget. LÆS OGSÅ  Kvinder, elsk nu jer selv!, lyder rådet fra sexolog Jakob Olrik. Læs hele hans opråb på Oestrogen.dk Hvordan bliver du opfattet i sengen? Test dig selv på Oestrogen.dk  ;Onsdag, 25. september 2013
Glenn Close i kamp for sindslidende; Glenn Close fortryder, at hun ikke tog sig mere af sin psykisk syge søster under deres opvækst. Den berømte skuespiller er ked af, at man i familien slet ikke overvejede, at det var psykisk sygdom søsteren led af trods hendes problemer med alkoholisme, depression og selvmordsforsøg. Det fortæller hun i et større interview i engelske Telegraph i forbindelse med hun er i London for at promovere en kampagne om mental sundhed, hun selv har taget initiativ til. Først i en alder af 47 år blev Glenn Closes søster erklæret maniodepressiv. Det var hende selv der sagde: ”Jeg kan ikke stoppe med at tænke på at dræbe mig selv. Jeg har brug for hjælp”. Det var en tragedie, siger Glenn Close, der skammer sig over, at ingen havde været mere opmærksomme. Det er i et forsøg på at skabe opmærksomhed omkring sindslindende, at 66-årige Glenn Close nu gør en indsats. Folk er bange for folk med psykiske sygdomme, og der er en tendens til, vi bare fjerner dem, siger hun, derfor skal der sættes fokus på de mange forskellige grene af psykiske lidelser, der findes. ;Onsdag, 25. september 2013
Medina syr bukser til kæresten; Rollerne er fordelt i hjemmet hos Medina og Christopher, og Medina kan åbenbart stadig imponere sin kæreste med sine huslige talenter. Da Christopher forleden dukkede op til The Voice-koncert i Tivoli, var det i smarte sølvbukser, som Medina lige havde syet til ham. - Medina er husmor for tiden, og hun syede dem til mig i går, men det er vist hendes debut. Jeg vidste slet ikke, hun havde det i sig, sagde Christopher til Ekstra Bladet. Så hun kan altså ikke bare synge, den gode Medina, men også være en kvinde i hjemmet, ligesom Christopher, der også kan synge, ligeledes bidrager med talenter i hjemmet. Det er nemlig ham, der står i køkkenet og styrer den kulinariske del af forholdet, til stor begejstring for Medina. -Christopher læser en opskrift, og så kan han bare lave det, fortæller sangfuglen, der også afslører over for Ekstra Bladet, at hun og Christopher taler om børn. - Selvfølgelig. En af mine bedste veninder er lige blevet mor, så det taler vi da om, siger hun. Da det kommer til spørgsmålet om ægteskab kan Christopher dog oplyse, at det er der ikke lige planer om foreløbigt.   ;Onsdag, 25. september 2013
Oliver Bjerrehuus ændrer mening: Hvad er barnets navn?;" De havde ellers været ude med, at navnet skulle være Talula, men nu er Oliver Bjerrehuus og kæresten, Gunnvør, alligevel ikke sikre på, det er det rigtige. Parret har længe været i tvivl om det helt rigtige navn til deres datter nummer to, der kom til verden for to en halv måned siden. De har især  været glade for flere af navnene på børnene i deres omgangskreds, men syntes ikke rigtigt det var passende, at kalde datteren noget der ”var taget i forvejen”. Det er parrets ældste datter, Sigga, på tre år, der har fundet på Talula, og det endte med at hendes forældre hoppede med på ideen, indtil de altså ombestemte sig igen. Parret har sat jagten på et navn lidt i bero, mens de håber at finde et, der både passer til lillepigen og ikke mindst til navnet, Sigga. Oliver Bjerrehuus og Gunnvør Dalsgaard, der stadig grundet deres turbulente forhold, bor hver for sig, blev for nyligt spurgt af TV 2, om de har planer om at flytte sammen igen, og det har de hver dag, forklarede Oliver;  –altså lige indtil endnu et skænderi opstår, sagde han med et smil og informerede samtidig om, at den lille familie sover sammen hver dag. Oliver er også far til Oscar på 12 år, der er fra et tidligere forhold. ";Onsdag, 25. september 2013
Thor Möger Pedersen skal være far igen; Thor Möger Pedersen, der har en fortid som skatteminister og for nyligt stoppede som TV-vært på DR2-programmet ”Gadens Parlament”, skal være far igen. Det fortalte han og Nanna Westerby i går aftes til premieren på Nepo Teatrets forestilling ”Lovesong” på Hippodromen i København. - Vi ved endnu ikke, hvad det bliver, men vi vil meget gerne have det at vide, fortalte det glade par, der også kunne afsløre, at Nanna Westerby er omkring fire måneder henne. I forvejen er Thor Möger Pedersen og Nanna Westerby forældre til Bjørg på tre år. ;Onsdag, 25. september 2013
Claudia Rex kæreste med Joakim Ingversen; I 2012 fik 26-årige Claudia Rex sin første sejr i ”Vild med dans”.  Sammen med den jævnaldrende Joakim Ingversen dansede hun sig til en førsteplads i det populære show. Som mange andre, der danser sammen i ”Vild med dans” udviklede parret et tæt venskab og så fortsat hinanden efter showet. Men nu, efter Claudia Rex blev single i foråret, har de varme venskabelige følelser mellem hende og Joakim Ingversen udviklet sig, så parret i dag er kærester. - Ja, det er rigtigt, og det er selvfølgelig dejligt, bekræfter Claudia Rex over for BILLED-BLADET. Læs hele historien i BILLED-BLADET på torsdag ;Tirsdag, 24. september 2013
"Claus Elming i byen med sine ""kusiner""";" Claus Elming har singlestatus og det har han det ok med. Efter fredagens ""Vild med dans""-show, hvor han og Sarah Grünewald havde leveret et flot stykke arbejde i studiet, var det tid til at gå til velfortjent nattefest. Her ankom dne sympatiske TV-vært i selskab med to smukke kvinder, der indvilgede i at være med på et billede. -Det er mine kusiner, porklamerede Claus Elming med et stort grin. Den lyshårede ""kusine"" hedder Christiane og dne mørkhårede ""kusine"" er Charline Lahran. ";Tirsdag, 24. september 2013
Kæresten støtter Michael Olesen;" -Joan er en skøn kæreste, og hun støtter mig hele vejen, lyder det fra en glad Michael Olesen. Han og Joan Devine er stadig meget glade og forelskede, og Joan Devine møder trofast op i ""Vild med dans""-studiet og hepper på sin dygtige kæreste, der danser med konditor, Mette Blomsterberg. I fredags var Michael og Mette med i den fælles opvisningsdans og bagefter stod den på diskoteksfest i Kødbyen i København. Her var Joan Devine naturligivis også med og så brandgodt ud i stramme, sorte læderbukser og sit nye smarte hår. Vi kender hende bedst som blondine, men til premieren på ""Vild med dans"" den 13. september havde hun farvet sit hår mørkebrunt. Men i fredags - den 20. september - havde hun fået farvet den nederste del af håret lyst igen, men beholdt det mørke for oven. Så nu var håret to-farvet, og det så brandgodt ud.   ";Tirsdag, 24. september 2013
Line Baun Danielsen tilbage i Vild med dans;" Line Baun Danielsen så forrygende godt ud, da hun i fredags var tilbage i ""Vild med dans""-studiet for at heppe på Morten Kjeldgaard og Malene Østergaard. Line Baun dansede selv med Morten Kjeldgaard i ""Vild med dans"" 2009.  Til spørgsmålet om, hvordan hun holder sig så flot, svarede smukke Line Baun Danielsen: - Jeg har en personlig træner. Det er jeg nødt til. Jeg er en dovenlars, så jeg får simpelthen ikke taget mig sammen, hvis jeg ikke har en til at piske mig rundt. Udover den flotte fysik var Line også i en rigtig flot sort kjole, som hun kunne afsløre, hun havde købt for kun 250 kroner. - Og skoene er nogle rigtig fine Michael Kors, men de var på udsalg, så jeg fik dem for 800 kroner - og det er min søn, der har valgt dem til mig, fortalte smækre Line Baun Danielsen.    Foto: Hanne Juul/BILLED-BLADETLine Baun Danielsen viser sine fine sko.    ";Tirsdag, 24. september 2013
Vild med dans-Malene viser kæresten frem;" Sidste år var hun single, da hun, for første gang, deltog i ""Vild med dans"" og, sammen med Lars Rasmussen, røg ud som første par. I år er smukke Malene Østergaard vendt stærkt tilbage med skuespiller Thomas Ernst som dansepartner. Men på den private scene er partnerpladsen indtaget af Christian Gravesen, som Malene bor sammen med i Los Angeles. Efter den meget vellykkede og dommer-roste cha-cha-cha Malene Østergaard og Thomas Ernst leverede i fredags, gik de på diskotek i Kødbyen i København. Og her fulgte skønne Malene Østergaard med sin dejlige kæreste. - Han ser altså godt ud, og så er han sådan en klog en, der læser en masse bøger, lød det fra forelskede Malene. Christian Gravesen kunne supplerende oplyse, at det mest er økonomiske bøger, han sluger, da han læser til cand.merc. i business-økonomi. - Jeg er bestemt ikke den store danser, men jeg vil gerne lære det, forsikrede Malenes sympatiske kæreste, der bestemt ikke ville afvise, at han kunne få brug for at mestre en brudevals. ";Tirsdag, 24. september 2013
Dennis Knudsens sorg: Min far begik selvmord; I sin selvbiografi, der udkommer på torsdag, afslører Dennis Knudsen bl.a., at hans far var alkoholiker og led af angst, depression og malersyndrom. Og at faderens død ikke var en ulykke, men et kamufleret selvmord. Læs hans åbenhjertelige historie her: Det lignede en tragisk, men tilfældig ulykke, da den 47-årige tidligere malersvend Per Knudsen en forårsdag i marts 1985 gik ud foran en lastbil på Herlev Hovedgade og var dræbt på stedet. Men nu afslører kendis-frisøren Dennis Knudsen i sin selvbiografi, der udkommer torsdag den 26. september, at hans far i virkeligheden selv valgte livet fra. Forstår godt far – Min far led i mange, mange år af angst og depressioner. Han havde det forfærdeligt, forklarer Dennis Knudsen. Fordi han selv har haft angst og depression tæt inde på livet, forstår han i dag godt sin far. – Hvis jeg ikke havde været så bange for døden, var jeg gået samme vej. Kun fordi min frygt for at dø har været større end min angst for at leve, er jeg her stadig i dag, erkender Dennis Knudsen. I selvbiografien beskriver han sin opvækst i en to-værelses lejlighed i Københavner-forstaden Mørkhøj med sine forældre og lillebroderen Dion, hvor hverdagen var præget af faderens psykiske problemer og tiltagende alkoholmisbrug. Dulmede smerterne – Min far forsøgte at dulme smerten med alkohol. Når han havde det værst, kunne han ikke være nogen stedet. Det var forfærdeligt at være vidne til uden at kunne gøre noget for at hjælpe ham. Med den viden, jeg har i dag, skulle han jo være hjulpet med samtaleterapi og måske indlæggelse. Men han blev bare spist af med stærke, beroligende piller, siger Dennis Knudsen. Han måtte i de år ofte tage turen fra sin læreplads som parykmager i TV-Byen i Gladsaxe hjem til lejligheden i Mørkhøj for at berolige sin ulykkelige far, der sad og græd ved køkkenbordet af frustration over sin situation. ”Når panikken virkelig tog fat, trak han vejret i en plastikpose for at mindske anfaldet. Han led og havde det forfærdeligt med kronisk angst fra morgen til aften”, hedder det blandt andet i Dennis Knudsens bog. Faren gav op – Jeg var en gang med ham til en konsultation hos en psykiater, der sagde, at nu kunne han ikke gøre mere for min far. Hvis nogen havde sagt sådan til mig i mine mørkeste perioder, var jeg gået direkte hjem og havde gjort en ende på det. Det knækkede da også min far fuldstændig. Jeg kunne se rædslen og panikken i hans øjne. Siden hørte jeg ham ofte sidde ved køkkenbordet og sige: ”Jeg kan ikke mere, jeg kan ikke mere”, fortæller Dennis Knudsen. Det var hans lillebror, Dion, der den 12. marts 1985 ringede med meddelelsen om, at faderen var død. ”Han var dræbt på stedet, da han trækkende med sin cykel krydsede Herlev Hovedgade og blev ramt af en stor lastbil”, skriver Dennis Knudsen i sin bog. Afskedsbrevet blev aldrig læst –Vi var alle i chok og kunne slet ikke forstå, at det var sket. Da familien efterfølgende skulle rydde op i skabe og skuffer, fandt Dennis en konvolut, hvorpå der stod ”jeg elsker jer”. Ved siden af lå faderens vielsesring og ur, som han ellers altid havde på. – Jeg ville åbne konvolutten, men min mor forbød mig det. Vi kunne ikke bruge det til noget, mente hun, og hun fik mig til at rive den i stykker og smide den ud, siger Dennis Knudsen. En beslutning, han senere inderligt har fortrudt. ”Jeg har mange gange været rasende på både hende og mig selv over, at vi aldrig fik åbnet den konvolut. Hvis det var et afskedsbrev, burde vi alene af respekt for min far have læst det, for han ønskede måske at give os en forklaring og et budskab”. Hudløst ærlig I dag har Dennis Knudsen tilgivet sin far de svigt og den smerte, han påførte drengen Dennis og resten af familien ved at være alkoholiker og ved at tage sit eget liv. – Jeg er slet ikke i tvivl om, at min far begik selvmord, siger Dennis Knudsen, som kun var 21 år, da faren døde.  I selvbiografien ”Jeg dør kun én gang” fortæller han hudløst ærligt både om det glamourøse liv i overhalingsbanen, vi alle kender til. Men også om de mørkeste sider. Og han afslører hidtil hemmeligholdte detaljer. – I bogen er jeg nøgen. Jeg fortæller den nøgne sandhed. Jeg har forsøgt hverken at lægge til eller trække fra. Og jo, jeg er da rystende nervøs for folks reaktioner, siger han. Bogen ”Jeg dør kun én gang” er udgivet på forlaget Turbulenz og koster 299,95 kr. LÆS OGSÅ:  Bubber har mødt Claudia, som på trods af overvægt elsker sin krop Peter Ingemann fra Hammerslag: Far begik selvmord  ;Tirsdag, 24. september 2013
Nu skal Brasilien også se Krøniken;" I sydamerika er de tilsyneladende ved at få øjnene op for danske TV-serier. I Argentina har folket længe kunne følge med i, hvordan danske politikere gebærder sig, idet den populære danske serie, ""Borgen"", gennem mange afsnit er rullet over de sydamerikanske TV-skærme. Denne gang er det brasilianerne, der har indvilliget i at blive belært om danske forhold. DR har nemlig solgt de 22 afsnit, der er lavet af ""Krøniken"" til det sydamerikanske land, og dermed skal brasilianerne lære hvordan fjernsynet kom til Danmark.    Dermed gør historien om Danmark i halvtredserne og tresserne og Ida, Erik, Søs og Palle for første gang sin entré i Sydamerika. Hidlil er det ellers primært de nordiske og de baltiske lande, der har haft serien på skærmen. I DR glæder de sig naturligvis over salget, og mener det er Borgen, der har banet vejen. Tidligere har det været svært at sælge en dramaserie med mindre det var tale omen krimi, men noget tyder på, at holdningen er skiftet efter at Borgen har været populær i mange lande. ";Tirsdag, 24. september 2013
Prinsesse Diana var et ikon; Dronningesalen i Den Sorte Diamant dannede en nærmest indlysende ramme om gallapremieren på biograffilmen om Dianas sidste tid inden den fatale ulykke i en tunnel i Paris. BILLED-BLADET var vært for et indbudt publikum, som alle blev vidner til historien om Dianas forelskelse i hjertekirurgen Hasnat Khan og hendes efterfølgende forhold til Dodi Fayed. Og så fik publikummet også lejlighed til at nyde en kop eftermiddagste og en cupcake. ”Diana” er et smukt og rørende portræt af hele verdens Diana. En kærlighedshistorie, som også skildrer en følsom og ensom prinsesse i den første tid efter skilsmissen fra prins Charles. - Jeg var lige vågnet, da jeg hørte nyheden om hendes død (den 31. august 1997) – og jeg troede det var en dårlig joke, fortalte designere Henriette Zobel. - Man troede simpelthen ikke at det var hende. Jeg har jo fulgt hende. Vi var omkring den samme alder og havde begge jævnaldrende børn. Så man følte smerten ved hendes død, sagde Henriette, som havde følgeskab af sin veninde Charlotte Bircow. ;Tirsdag, 24. september 2013
Rasmus Seebach vader i succes og kærlighed; Privat er han stormende forelsket i sin unge 20-årige kæreste, Julie Teglhus, som han håber at flytte sammen med i nær fremtid, og professionelt vinder han stadig priser og er meget populær hos sit publikum. Julie og hendes familie var en del af de hujende fremmødte, da Rasmus Seebach i går aftes var i Tivoli i håb om at blive den, der skulle modtage årets The Voice Pris 2013. Og det skete. 20.000 fans og her i blandt Julie og hendes familie brød ud i jubel, da det blev afsløret, at Rasmus Seebach blev årets modtager af den eftertragtede pris. En særlig pris, som gives til en den kunstner, der har fået flest lytterstemmer. Og den gik i år til en rørt Rasmus Seebach. - Selv om jeg har succes for tiden, betyder det alt for mig, at vinde The Voice Prisen 2013. Det er altid rart at få et klap på skulderen. Det betyder meget for mig, at mine fans kan bruge min musik. Jeg vil gerne dedikere prisen til mine fans, men den kommer altså hjem og stå på min egen hylde, siger sangeren, der også løb med prisen som ”Årets livekunstner”. Sangeren købte tidligere i år hus på Frederiksberg, og det er her han vil placere sin pris på hylden, ligesom han håber, snart at kunne installere sin elskede kæreste i hjemmet.     ;Tirsdag, 24. september 2013
Se Karsten Rees strandvejsvilla til 7 mio. kr.; Den 68-årige tidligere ejer af Den Blå Avis har via sit holdingselskab sat den ene af sine to strandvejsvillaer til salg, og kan man skrabe i nærheden af syv millioner kroner sammen, får man adgang til 200 kvadratmeter villa med store glaspartier, 43 kvadratmeter kælder og en grund på 1200 kvadratmeter. Det skriver Boliga Kendte. Karsten Ree beholder dog stadig juvelen i samlingen, en 527 kvadratmeter stor bolig med over 6.000 kvadratmeter grund, som han købte i 2010 for den nette sum af 70 millioner kroner.  Kom indenfor i Karsten Rees strandvejsvilla her…  Tab og gevinst Karsten Ree meldte sig ind i den lille klub af danske milliardærer, da han solgte Den Blå Avis til eBay i 2008 for 2,1 milliarder kroner. Sidenhen har han tabt enorme beløb på sine andele i blandt andet konkursramte Amagerbanken og flyselskabet Cimber Sterling. Til gengæld har han haft en lidt mere heldig hånd på ejendomsmarkedet, hvor han i 2011, mens boligmarkedet stadig kørte langsomt, fik solgt en villa og en grund på Vedbæk Strandvej for 40 millioner kroner. ;Tirsdag, 24. september 2013
Thomas Ernst forkæler sin Vild med dans-partner;" Malene Østergaard fyldte 25 i går, og det blev husket af hendes dansepartner Thomas Ernst, der havde sørget for, at der var gaver til sin smukke, dygtige danselærer. Blandt lækkerierne var blandt andet Malenes yndlings-flødeboller og en dvd med ""Hvidsten-gruppen"", som Thomas Ernst har en rolle i. Malene Østergaard er lykkelig for de fine gaver og, ikke mindst, for en kanon god træning med Thomas Ernst. Parret fik meget ros fra dommerne i fredags, hvor de imponerede med en flot cha-cha-cha og gik videre. Nu glæder de sig til at vise en ny dans på fredag, hvor alle de resterende 10 par danser individuelt. Ved starten var der 12 par. I fredags blev ét par stemt ud (Le Gammeltoft og Frederik Nonnemann), og i weekenden besluttede Claes Kasper Bang, at trække sig fra konkurrencen, fordi presset var for stort. Så nu er der 20 modige dansere tilbage i det populære show.    Foto: PrivatForkælelse til Malene Østergaard på hendes 25-års fødselsdag.  ";Tirsdag, 24. september 2013
De unge mødre: Katherina har kontakt med sønnen igen; I januar gik et af Katherinas største ønsker i opfyldelse. Hun fik kontakt med sin søn Mikas igen. I reportageserien ”De unge mødre” har man flere gange kunne høre hendes sorg om, at hun var nødt til at opgive den lille dreng – simpelthen fordi hun ikke følte sig som hans mor, fordi hun havde fået en fødselsdepression. Siden har Mikas boet hos sin far, hvor han har haft en tryg og dejlig opvækst, men desværre uden kontakt til sin mor. Det første møde Nu er Mikas blevet 5 år, og Katherina har i flere år savnet sin lille dreng. Endelig i januar mødtes de to igen. - Jeg havde første samvær med Mikas i januar. Det gik over al forventning. Virkelig storartet, siger hun med smil i stemmen. Det første møde foregik i et legeland, så Mikas ikke følte sig presset til at sidde hos en mor, han ikke kunne huske og ikke kendte. Men det gik ikke den lille knægt på. Kaldte på mor - Efter 45 minutter kaldte han mig for mor. Der er mange børn, der kalder på deres mor i sådan et legeland, så jeg hørte det ikke med det samme. Men da jeg kom tættere på, kunne jeg godt høre, at det var ham, der kaldte på mig, og han kaldte mig mor, fortæller hun. - Det var lidt underligt, men selvfølgelig også dejligt, indrømmer hun. Siden har samværet kørt gnidningsfrit, og mor og søn ser frem til mange skønne stunder sammen. LÆS OGSÅ:  Katherina taler ud om fødselsdepression. Læs mere på udeoghjemme.dk Natascha Linea længes efter sin datter. Læs mere på udeoghjemme.dk  ;Tirsdag, 24. september 2013
Christopher sang om forelskelse;" -Det er første gang, jeg synger den live, fortalte Christopher til BILLED-BLADET, inden han i fredags skulle på scenen for at synge ""Told Ya"" ved ""Vild med dans"". Medinas smukke kæreste, fortalte også, at titlen ""Told Ya"" er en forkortelse af ""I Love To Say, I Told You So"" (Jeg elsker at fortælle dig ""Hvad sagde jeg""). -Det handler om følelsen, når man er forelsket i en pige og godt ved, at man er mere forelsket i hende, end hun er i en. Og når man så får hende, kan man sige ""I love to say, I told You so"", fortalte Christopher - uden at afsløre, om det var sådan han havde det med Medina, inden de blev kærester. Men den sympatiske sanger ville gerne ""afsløre"", at han var rigtig glad for at få mulighed for at synge det flotte nummer live til netop ""Vild med dans"". ";Mandag, 23. september 2013
Blomsterberg vender bunden i vejret;" Der bliver i den grad vendt op og ned på tingene i øjeblikket, hvor Mette Blomsterberg og hendes dansepartner, Michael Olesen, træner til jive. Især den dansende konditor får tingene vendt på hovedet, når Michael vender bunden i vejret på hende. Men Mette Blomsterberg tager det hele med, for hun er blevet fuldstændig vild med at lære at danse. - Det er fantastisk, jeg elsker det - og det er en kæmpe oplevelse, der kun kan gøre en glad, lyder det fra ""Vild med dans""-deltageren, der i fredags gik til nattefest i sit træningstøj. - Jeg glemte mit skiftetøj i bilen, men pyt - så kan jeg træne lidt inde på dansegulvet, sagde en glad og grinende Mette Blomsterberg til BILLED-BLADET inden hun smuttede ind til nattefesten på diskoteket i Kødbyen i København.   ";Mandag, 23. september 2013
Mathilde Norholt spænder hjelmen; Paso Doble er en voldsom dans med temperament og tempo. For Mathilde Norholt, der i fredags dansede en yndefuld og dommerrost vals med Thomas Evers Poulsen, er det en drastisk overgang at skulle træne til den vilde Paso Doble. Mathilde er en fornuftig pige, så hun træner iført sin cykelhjelm og skræmte øjne. Thomas Evers Poulsen er kendt for at kunne få kvinder til alt - hvilket han faktisk holder foredrag om. Så mon ikke det også lykkes for ham, at få Mathilde til at glemme sin angst og smide cykelhjelmen, inden hun kaster sig frygtløst ud i en fyrig Paso Doble med tramp i gulvet og slag i luften. Der er stadig flere dage at træne i -og spændende bliver det at se, om Mathilde kommer ud af hjelmen og ind i Paso Doble universet.   ;Mandag, 23. september 2013
Claudia træt af sit sorte hår;" Dansemusen Claudia Rex var blevet næsten sort-håret, og det var hun ved at være træt af, så nu er hun gået tilbage til en mere naturlig hårfarve. - Jeg synes, det bliver for hårdt, når håret er så mørkt som nu. Det giver et for hårdt look, så jeg skal have det lysnet snart, så det kommer tættere på min naturlige farve, fortalte Claudia Rex til BILLED-BLADET i fredags, inden hun og dansepartneren Mads Laudrup skulle på gulvet i ""VIld med dans"". Allerede mandag gjorde Claudia Rex noget ved sagen og fik lysnet sit hår, der nu også har fået et lidt rødbrunt skær. - Og jeg elsker allerede mit nye hår, fortæller hun på Facebook. Efter showet i fredags gik Claudia ikke til nattefest i Kødbyen sammen med de andre deltagere. - Nej, jeg er lidt sløj, så jeg tager bare hjem, fortalte hun. Hun er dog heldigvis frisk igen og er i fuld gang med træningen til næste show på fredag, hvor alle de 10 tilbageværende par skal dnse individuelt.   ";Mandag, 23. september 2013
Diana Benneweis bruger nettet til at finde en kæreste; Selv om Diana Benneweis er single, prøver hun gerne at gå mere moderne veje, når det handler om at møde mænd. Det fortæller hun til SE og HØR. - Jeg har ikke en enkelt mand i mit liv lige nu. Jeg har mange! Jeg har mange gode venner, og jeg har været på dating indtil flere gange, fortæller hun grinende til bladet. Løsningen for den 66-årige cirkusdirektør er netdating: - Hvad skal man gøre i den moderne verden, hvor man har travlt, og alle har en masse at lave? Jeg bor langt ude i en skov, og der møder jeg altså ikke andre end elge og rådyr. Hvem skal jeg dog træffe på mine daglige ture derude i skoven? Så jeg bruger et svensk datingsite. Jeg har ikke været på et dansk, for det er jeg nok et lidt for kendt ansigt til, siger hun til SE og HØR.  ;Mandag, 23. september 2013
Rasmus Nøhr stoppet af lovens lange arm; Det er nok de færreste, der kan sige sig fri for at synes, det er ærgerligt at blive stoppet af politiet, når de står klar til at uddele bøder. Sangeren Rasmus Nøhr er ingen undtagelse. Han blev efter sigende stoppet af politiet i København, der mente, Rasmus Nøhr kørte over for rødt på sin cykel. Det skriver SE og HØR. - På hjørnet af Kronprinsessegade er der et godt sted for politiet at ligge på lur efter folk, der kører over for rødt på cyklen, siger sangeren, der – som bladet skriver – ”måske har været lidt for langt fremme på cyklen”. - De prøver på at give mig en bøde, men de lå på lur et sted, hvor de ikke kunne se trafiklyset, og så synes jeg, at det begynder at blive problematisk med den slags aktioner, siger Rasmus Nøhr.   - Hvis politiet skal ligge på lur efter borgerne, så skal de i hvert fald sørge for, at have bevismaterialet i orden, det har de jo ikke, når man ikke kan se, om der er rødt lys, tilføjer han til bladet. Hvorvidt Rasmus Nøhr modtager en bøde fra ordensmagten eller ej, melder historien indtil videre ikke noget om.   ;Mandag, 23. september 2013
Manu Sareen skal skilles; Manu Sareen, kirke- og ligestillingsminster samt minister for nordisk samarbejde for Radikale Venstre, skal skilles. Han beskriver det selv således på sin Facebook-profil: Kære facebook-venner !Denne opdatering handler om mit privatliv, og den er desværre trist. Jeg og min hustru, Anya, er flyttet fra hinanden efter 18 års samliv. Vi er selvfølgelig begge to meget kede af det. Vi er enige om at samarbejde og tage godt hånd om vores tre dejlige børn. Der er ikke en ”tredje person” involveret.Jeg deler dette private med jer, fordi jeg ikke ønsker, at I skal høre det som rygte – eller pludselig se det i en avis. Og fordi I måske vil undre jer over, hvis jeg virker mærket.Og så har jeg ikke mere at sige om det.Pas på jer selv og hinanden.Manu. Manu Sareen og hustruen mødte hinanden i 1995, og de har børnene Cilja, Felix og Alvin.  ;Mandag, 23. september 2013
Buster Larsens søn: Min far var en hustyran; De fleste husker Buster Larsen som den gemytlige grisehandler Oluf Larsen, der i ”Matador” giver Mads Skjern en hjælpende hånd, da han kommer til byen. I en ny biografi om skuespilleren med titlen ”Buster Larsen” af forfatteren Jakob Damgaard Lund, fortæller blandt andre sønnen Jesper Landing Larsen, hvordan faderen var i virkeligheden – og på grund af Buster Larsens konstante behov for orden og kontrol i hjemmet var ikke altid lige nemt at vokse op med ham som far. - Min far var en hustyran og en despot. Alle skulle danse efter hans pibe. Især op til premierer spidsede det til, og han blev mere og mere hysterisk. Det blev også værre, jo ældre han blev. Han kunne være ligesom et lille barn. Der var for eksempel en juleaften, hvor han fór op, fordi skindet på anden ikke var sprødt. Da vi flyttede til Østerbro, gik vi ture sammen med hundene. Når han mødte folk, tog han kasketten af og hilste pænt. Men samtidig kunne han gå og svovle over et eller andet, der var sket derhjemme. Så snart der kom nogen, var han pludselig meget servil igen, fortæller Jesper Landing Larsen i bogen. Sønnen har dog også ros til sin berømte far: - I bund og grund husker jeg ham som en dejlig far, og jeg elskede ham overalt på jorden. Jeg har bare manglet noget anerkendelse en gang imellem. Det var han ikke særlig god til. Jeg har altid været lidt nervøs for, om det, jeg gjorde, var godt nok. Til gengæld tager jeg hans arbejdsdisciplin med mig. Han havde en enorm respekt for sit arbejde. Det var meget beundringsværdigt. ;Mandag, 23. september 2013
Eva Jørgensen: Jeg savner ikke en kæreste; Da Eva Jørgensen for syv år siden mistede sin mand Steffen til en særdeles aggressiv form af sygdommen ALS, stod hun samtidig alene tilbage som nybagt mor til en lille dreng. Siden da har hun og sønnen lige så langsomt fået sorgen og savnet trængt derhen, hvor tilværelsen igen er blevet udholdelig. På søndag.dk fortæller Eva Jørgensen, hvordan hun er nået til at finde lykken efter hendes mands pludselige død.  I dag lever hun alene med sin otteårige søn. Og hun HAR haft en kæreste i halvandet år. Men nu er hun single igen. Og hun er ikke afvisende overfor at få en ny kæreste – men det er ikke strengt nødvendigt for hende. Det fortæller hun til SØNDAG. - Det kan da godt være, jeg skal have en kæreste. Det kan også være, jeg ikke skal lige nu. Om jeg kan klare tosomheden igen? Ja, det tror jeg. Hvorfor ikke? Hvis det var den rigtige, der krydsede min vej. Men jeg savner ikke en kæreste. Jeg har ikke engang overvejet at netdate, som jo ellers er den mest almindelige måde at møde en ny partner på efterhånden, så vidt jeg kan forstå. Det behov har jeg slet ikke, siger den 50-årige forfatter og freelancer. Lene Siel: Jeg valgte børn frem for karrieren – læs mere på søndag.dk Lidt on/off Indimellem tænker den tidligere tv-journalist, at det kunne være meget fint at kaste sig ud i kærligheden igen. Men kærligheden bliver ikke det er ikke uden forbehold: - Jeg kan godt i glimt længes efter at have et voksent menneske at dele hverdagen med. Og tagrenderensningen (ha ha)! Men andre gange tænker jeg, når jeg hører om småkontroverser på hjemmefronten i omgangskredsen, at dét er jeg herligt forskånet for. Sådan er det lidt on-and-off, hvad der lyser op på lystavlen, siger Eva Jørgensen til SØNDAG. ;Mandag, 23. september 2013
Eva Jørgensen: Jeg savner ikke en kæreste; Da Eva Jørgensen for syv år siden mistede sin mand Steffen til en særdeles aggressiv form af sygdommen ALS, stod hun samtidig alene tilbage som nybagt mor til en lille dreng. Siden da har hun og sønnen lige så langsomt fået sorgen og savnet trængt derhen, hvor tilværelsen igen er blevet udholdelig. På søndag.dk fortæller Eva Jørgensen, hvordan hun er nået til at finde lykken efter hendes mands pludselige død.  I dag lever hun alene med sin otteårige søn. Og hun HAR haft en kæreste i halvandet år. Men nu er hun single igen. Og hun er ikke afvisende overfor at få en ny kæreste – men det er ikke strengt nødvendigt for hende. Det fortæller hun til SØNDAG. - Det kan da godt være, jeg skal have en kæreste. Det kan også være, jeg ikke skal lige nu. Om jeg kan klare tosomheden igen? Ja, det tror jeg. Hvorfor ikke? Hvis det var den rigtige, der krydsede min vej. Men jeg savner ikke en kæreste. Jeg har ikke engang overvejet at netdate, som jo ellers er den mest almindelige måde at møde en ny partner på efterhånden, så vidt jeg kan forstå. Det behov har jeg slet ikke, siger den 50-årige forfatter og freelancer. Lene Siel: Jeg valgte børn frem for karrieren – læs mere på søndag.dk Lidt on/off Indimellem tænker den tidligere tv-journalist, at det kunne være meget fint at kaste sig ud i kærligheden igen. Men kærligheden bliver ikke det er ikke uden forbehold: - Jeg kan godt i glimt længes efter at have et voksent menneske at dele hverdagen med. Og tagrenderensningen (ha ha)! Men andre gange tænker jeg, når jeg hører om småkontroverser på hjemmefronten i omgangskredsen, at dét er jeg herligt forskånet for. Sådan er det lidt on-and-off, hvad der lyser op på lystavlen, siger Eva Jørgensen til SØNDAG. ;Mandag, 23. september 2013
Katrine Bonde har mistet sin dansepartner;" Det er ikke længe siden skuespiller Claes Kasper Bang jokede med, at hvis hans dansepartner Katrine Bonde belv træt af ham, ville han bare danse med Uffe Holm. Men nu er der ikke så meget at joke med. Katrine Bonde, der netop er vendt tilbage til ""Vild med dans"" efter barsel, er formentlig ked af, at Claes Kasper Bang, har besluttet at forlade showet og efterlade hende partnerløs. - Jeg er ked af det for Katrines skyld, udtaler Claes Kasper Bang i en pressemeddelelse, hvor han også siger undskyld til de seere, der har stemt på ham og Katrine Bonde. Ved premieren dansede Claes og Katrine cha-cha-cha og fik aftenens laveste dommerkarakter 6. I fredags var de med i en fællesdans, men heller ikke her syntes Claes Kasper Bang, at det gik fremad. - Jeg er stadig ved at dø af skræk, når jeg skal på guvlet, og nej, jeg synes ikke det går fremad, jeg lærer det aldrig, fortalte den flotte skuespiller til BILLED-BLADET efter showet. i weekenden besluttede Claes Kasper Bang sig så for at trække sig helt ud af ""Vild med dans"". Det er aldrig sket før i ""Vild med dans""-historien, der kører på 10. sæson, at en deltager forlader showet uden en årsag som sygdom eller en decideret skade. Claes Kasper Bang forklarer sin exit med, at hans dansefobi kun er vokset, og at hans personlige problemer med at deltage har været for store - samt at han i den kommende tid skal arbejde en del i Berlin og får et meget stramt program. Derfor valgte han at melde sig ud af klubben ""Danmarks modigste dansere"". Den uventede exit får ikke kun konsekvenser for Katrine Bonde, men også for afviklingen af resten af programmerne. På fredag stemmes der, som planlagt, endnu et par ud, men i uge 43, hvor ""Vild med dans""-showet er en del af Knæk Cancer-ugen på TV 2, stemmes der ikke noget par ud.   ";Mandag, 23. september 2013
Eva Jørgensen som enke: Endelig lykkelig igen; Det har været en svær tid, men i dag er hun ikke bare glad– hun er faktisk lykkelig Da DR-journalisten Eva Jørgensen for syv år siden var højgravid med sin søn, fik hendes mand den aggressive diagnose ALS – Amyotrofisk Lateral Sklerose - og knapt et år senere måtte hun pludselig vende sig til en ny hverdag som enke og mor til en lille dreng. At det har været nogle svære år at komme igennem, lægger den 50-årige tv-journalist ikke skjul på. Men i dag er hun omsider glad igen – ja, faktisk lykkelig. Det fortæller hun til SØNDAG. - Jeg er ikke bare glad, men lykkelig. Lykkelig er et mere korrekt ord. Glad bliver jeg, når jeg bliver totalt glad i låget over et eller andet, typisk noget der handler om min søn eller mine venner. Men jeg er meget taknemmelig for at være, hvor jeg er, og for at have så utrolig meget, som jeg har, siger Eva Jørgensen. Elsker sit liv I dag er den tidligere TV-journalist blevet selvstændig og har netop barslet med bogen ’Kære pårørende – Kom igennem en svær tid’, der handler om, hvordan man som pårørende lever med et meget sygt menneske. Og hun er glad for freelancetilværelsen, der giver hende en enorm frihed – og for sin tilværelse i det hele taget. Hun lægger ikke skjul på, at det ikke er alting i hendes liv, der er perfekt. Men hun mener ikke, det er en hindring for at have en dyb, grundlæggende lykkefølelse i sig. - Lykke er ikke lig med perfektion. Det troede jeg måske en gang. Jeg forestillede mig, tror jeg, at hvis jeg bare gjorde tingene lidt bedre, så bum, bummelum, så blev man lykkelig. Men sådan går det jo ikke. For mig er det noget, der lige så langsomt er sevet ind. Der er gået tid med at tænke tanken, og så pludselig en dag opdager jeg, at det faktisk er blevet en del af mig selv: At ja, jeg elsker mit liv – mit uperfekte liv, siger Eva Jørgensen til SØNDAG. LÆS OGSÅ:  I 2002 døde Hanne Bech Hansens mand. På søndag.dk fortæller hun, hvordan hun kom videre efter hans død, og hvordan hun hver eneste dag savner ham TV-vært Katrine Hertz Mortensen fik angstanfald efter hendes mors død. På søndag.dk fortæller hun, hvordan hun kom ud af sin angst    ;Søndag, 22. september 2013
Filmpremiere, komtesser og masser af kendte med familier;" Tidligt i morges inviterede Cinemaxx-biografen i Fisketorvet til premiere på Disneys nyeste animationsfilm, ""Flyvemaskiner"". Og søvnen var knap ude af øjnene hos de fremmødte kendisser og deres små poder. Humøret var dog højt hos de tre komtesser af Rosenborg, som havde alle deres dejlige unger med i biffen. Josephine har en helt særlig erindring om sin første flyvetur, som ikke blot gik til et sted i Europa, men helt over Atlanten, hvor deres far, Grev Christian, var udstationeret. - Den første gang jeg fløj, var sammen med mine søstre. Min far var udstationeret i Washington og vi fløj med SAS i en jumbo-jet. Vi blev der i to måneder og det var en stor oplevelse som 6-årig, fortalte Josephine. - Når man tænker på, at det var dengang og at flyrejser i vore dage er blevet meget billige, må det dengang have kostet en formue at flyve næsten hele familien derover. I BILLED-BLADET på torsdag kan du se hvem der ellers var mødt op til premieren med deres familier. ";Lørdag, 21. september 2013
Lise Rønne: Børnene fik mig til at stoppe på DR; Da den tidligere vært på ”X-Factor” Lise Rønne fortalte familie og venner, at hun havde besluttet sig for at sige op i DR blev hun mødt med ord som spændende og modigt. Men er det ikke også modigt at være nybagt mor og så midt i en usikker krisetid at sige sit gode, faste DR-job op? For det var det, Lise Rønne gjorde tidligere på året, selv om hun lige nu er mere aktuel end nogensinde på DR1, hvor hun kan ses som vært både i programserien ”Læsø kalder” og i Thomas Blachmans fredagsshow ”Mentor”. Selv synes Lise Rønne ikke, at det føles modigt, fortæller hun til SØNDAG. – Jeg kunne godt mærke på alle andre, at de syntes, det var ret modigt. Men det føltes ikke modigt. For jeg kunne ikke se alternativet. Jeg var slet ikke i tvivl: Jeg har ikke sat børn i verden for kun at være sammen med dem to-tre timer om dagen, siger Lise Rønne om beslutningen om at blive freelancer. Jeg ønsker at være herre i eget hus Lise Rønne, der er 34 år, mor til Nelson på tre og Eva på snart ét, og TV-vært i DR gennem de seneste 11 år, synes egentlig heller ikke, at det er et specielt spændende skridt, hun har taget. – Det var en beslutning, jeg tog ud fra et ønske om i højere grad at blive herre i eget hus. Længere er den ikke. Og forinden havde DR og jeg allerede talt om, at DR fortsat gerne vil bruge mig, og at jeg fortsat gerne vil arbejde for DR. Så på den måde er det ikke så anderledes. Men for mig betyder det, at jeg har fået en større fleksibilitet ind i min hverdag med to småbørn, siger hun. Og dét med fleksibilitet havde hun brug for, blev hun mere og mere klar over, mens hun gik hjemme på barselorlov med datteren Eva, forklarer hun. Afleverede sønnen lidt i otte og hentede ham halv fem – I de forgangne to år har jeg afleveret min søn lidt i otte om morgenen og har hentet ham igen halv fem om eftermiddagen. Det blev jeg ikke glad af. Han har ikke klaget. Men jeg syntes ikke, det var sjovt, siger Lise Rønne og fortsætter: – Jeg ved godt, at sådan er virkeligheden for de fleste småbørnsfamilier. Og jeg har det på ingen måde værre end andre. Småbørnsforældre er bare hårdt spændt for. Sådan er det. Og sådan vil det også være for os indimellem. I perioder vil jeg skulle arbejde meget, men jeg er så privilegeret, tror jeg da, at jeg godt kan vælge at sige: Nu tager jeg et projekt i en periode, og så knokler jeg lidt ekstra. Til gengæld kan jeg så også trække stikket en hel måned og bare være mor, siger hun. Kan du indkapsle, hvordan du havde det, inden du blev helt klar over, at du måtte ændre på den måde, du havde indrettet dit arbejdsliv på? – Jeg var mindre glad, end jeg gerne ville være. Det var sådan, det var, svarer hun og efter et kort tid fortsætter hun: – Men jeg sætter også barren ret højt for, hvor glad jeg vil være. Jeg kræver meget af min egen lykke. Kræver meget af mig selv i forhold til at gøre mig umage i livet og i forhold til at have det godt. Og hvis jeg ikke har det godt, må jeg simpelthen handle, siger Lise Rønne. LÆS OGSÅ:  Lise Rønne: Jeg kommer ikke til at lave X-Factor igen. Hvorfor? Få svaret på søndag.dk TV-vært Camilla Ottesen: Jeg har fået en familie for at være sammen med den. På søndag.dk fortæller hun, hvordan hun alligevel får tid til både karriere og familie  ;Lørdag, 21. september 2013
Ny favorit i Vild med dans: Hun kan vinde det hele; Fredag aften debuterede Maria Lucia på den bonede dansegulv i ”Vild med dans”. Og sikken en debut. Sangerinden imponerede alle – publikum, dommere og seere med sin flotte og stilsikre cha-cha-cha som hun udførte sammen med sin dansepartner Morten Kjeldgaard. Hos Danske Spil er Maria Lucias imponerende danseevner heller ikke gået ubemærket hen, og de er da heller ikke i tvivl om, at sangerinden kan gå hele vejen i ”Vild med dans”. - Maria Lucia og Morten Kjeldgaard er vores nye favoritter. Parret dansede fantastisk, og man var til tider i tvivl om, hvem der var ”nydanser”, udtaler Jan Trier, der er oddssætter hos Danske Spil, og tilføjer: - Jeg har aldrig tidligere oplevet så flot en opvisning af en ”nydanser”, så vi har naturligvis dem som storfavoritter til at vinde Vild med Dans 2013. Maria Lucia dansede sig til 23 point fra dommerne.  Maria Lucia og partneren, Morten Kjeldgaard, har efter fredagens præstation i ”Vild med dans” overhalet Mie Skov og Mads Vad som favorit. Sangerinden danser pengene igen 2,50 gange, mens bordtennisspilleren er sat op fra odds 3,50 til odds 4,00. Hvem vinder Vild med dans? Odds hos Danske Spil:  1 Maria Lucia & Morten Kjeldgaard 2,50 2 Mie Skov & Mads Vad 4,00 3 Mads Laudrup & Claudia Rex 6,00 4 Mathilde Norholt & Thomas Evers Poulsen 7,00 5 Thomas Ernst & Malene Østergaard 9,00 6 Uffe Holm & Karina Frimodt 12,00 7 Mette Blomsterberg & Michael Olesen 15,00 8 Matthias Hundebøll & Mie Moltke 18,00 9 Charlotte Fich & Marc Christensen 22,00 10 Claes Bang & Katrine Bonde 45,00 11 Allan Simonsen & Sofie Kruuse 50,00  ;Lørdag, 21. september 2013
Syg Sarah Grünewald blev passet af kæresten;" Forholdet er kun knap et halvt år gammelt, men Rasmus Backhaus er der 100 procent for Sarah Grünewald. Parret bor endnu ikke sammen, men Rasmus Backhaus har alligevel været der og passet Sarah Grünewald, der i ugen op til fredagens ”Vild med dans”-show har ligget under dynen med influenza. Fredag aften så hun frisk og strålende ud, da hun styrede show nummer to sammen med Claus Elming. - Jeg har haft det rigtig skidt, men det er den bedste medicin i verden at stå her. Jeg vidste godt, jeg fik et drømmejob, men jeg anede ikke, det var så magisk at være en del af ""Vild med dans"", lød det fra den smukke værtinde. Den magi, der fik Sarah Grünewald klar til fredagens show, var nu kærlighedens magi. Mere jordnært i form af hendes søde kæreste, Rasmus Backhaus, der har plejet sin syge kæreste. BILLED-BLADET fangede TV-værtens kæreste i kulissen, hvor han fortalte: - Ja, jeg har lavet mad til Sarah og passet hende, mens hun var syg. Jeg kendte ikke rigtig noget til hele det her ""Vild med dans""-univers før, men jeg er meget stolt af Sarah, fortalte han og fortsatte: - Hun gør det så flot, og så får jeg jo set hende i noget helt anderledes outfit, end jeg er vant til. Det er næsten som at få en ny kæreste hver fredag, jokede Rasmus Backhause. Efter det vellykkede show gik parret sammen til nattefest. ";Lørdag, 21. september 2013
Blachmans program mistede endnu en mentor; Konkurrencen strammer til, kravene skærpes og der lægges ikke længere fingre imellem, når kritikken af mentées'ne gives. Blachman var på krigsstien og stillede flere gange spørgsmålstegn ved, om det var tid til et skift i mentorstaben, under fredagens program på DR. Der blev efterlyst personlighed - og at mentorerne ser, hvad det er for unge mennesker, de har mellem hænderne. Således måtte da Anne Dorte Michelsen forlade showet og overlade sin mentee Simon Glöde til Nikolaj Nørlund.  Fik du ikke set ”Mentor” fredag aften – så klik her!  Tilbage står tre mentorer:  Nikolaj Nørlund Julie Berthelsen Nikolaj Steen  ;Lørdag, 21. september 2013
Verdens rigeste kendispar: De tjener 1,4 mio. kr. om dagen; Hvert år offentliggør magasinet Forbes en liste over verdens allerrigeste celebrity-par - baseret på, hvor mange penge, parrene har tjent i løbet af det forgangne år. I år er der dukket nogle nye par op på listen. Sidste år var Will Smith og Jada Pinkett på 5. pladsen. De havde i løbet af året op til da tjent til sammen 240 millioner danske kroner. De må i år se sig slået af det nybagte forældrepar Kanye West og Kim Kardashian, selvom disse ’kun’ har skrabet 165 millioner danske kroner sammen det seneste år. Det giver dem rundt regnet en lille halv million om dagen at spendere på babytøj og alskens andre goder og nødvendigheder. Sidste år var også Victoria Beckham og husbonden David Beckham på den prestigefulde liste, men de må altså i år se sig slået af pinden af nyere par som Mila Kunis og Ashton Kutcher samt Kim Kardashian og Kanye West. Listens nummer et, altså verdens rigeste par, består af det samme som sidste år, nemlig Beyoncé og Jay-Z. I 2012 blev det regnet sammen, at de til sammen havde tjent 469 millioner kr. Men da Beyoncé i år er på turné OG er ansigt for både Pepsi, H&M og mange andre, har de en samlet årsindkomst på intet mindre end 522,5 millioner kroner - altså 1,4 mio. kr. på daglig basis i gennemsnit. LÆS OGSÅ:  Se listen over verdens rigeste par, og hvor meget, de har tjent, på ELLE.dk Se sidste års rigeste kendis-par her på ELLE.dk  ;Lørdag, 21. september 2013
Signe Wenneberg: Gør alt for at leve modsat af sin far; Forfatteren Signe Wenneberg oplevede første gang skilsmissen som barn, da hendes mor og far blev skilt, og efterfølgende er hun selv gået igennem to skilsmisser i sit voksenliv. Den 45-årige forfatter Signe Wenneberg har flere gange oplevet, hvad det vil sige, når en familie går itu. Første gang, da hendes forældre skulle skilles, og hun som femårig skulle flytte med sin mor til Afrika for at starte i engelsk skole uden sin storebror. Årsagen til, at de to søskende blev adskilt var hendes far. - Jeg kommer aldrig over, at min mor mistede min storebror i en retssag efter mine forældres skilsmisse. Min far valgte ikke den løsning, der var bedst for os, men den, der passede ham bedst. Det, har jeg selv lært meget af som voksen. Jeg gør mig umage med at opføre mig modsat af, hvordan min far levede sit liv, siger Signe Wenneberg i et interview med modemagasinet IN. Da forældrene var blevet skilt, mistede hun stort set kontakten til sin far, der havde fundet sammen med en ny kvinde. Farens manglende interessere er blevet til hendes værste barndomsminde. - Det værste minde er nok, at min far var så uinteresseret i mig. Også fordi han hurtigt fik en kone, som ikke brød sig om, at han viste interesse for mig. Det var ubehageligt. Men det er ikke rigtigt noget, jeg tænker nærmere over i dag, siger Signe Wenneberg i interviewet. Mistede alt i skilsmissen Selv i voksenlivet er hun ikke blevet forskånet for skilsmissen. Signe Wenneberg er selv blevet skilt to gange og den anden gang, da hendes sønner var fire og otte år. Her kom hun ud af forholdet uden en krone på lommen og uden bolig, og det har været hendes liv største sorger, beskriver hun i dag. - At have undværet mine børn noget af deres barndom, fordi de har været delebørn. Jeg ville gerne have haft fire børn, og jeg ville gerne have haft dem fuld tid, siger forfatteren. Signe Wenneberg har siden fået succes med sin karriere som forfatter og foredragsholder om emner som have, mad, kommunikation, familie og politik, og har været vært på flere tv-programmer på DR og TV2. Hun stillede desuden op for Socialdemokraterne ved sidste folketingsvalg men blev ikke valgt ind. LÆS OGSÅ:  Du vælger selv den rolle, du spiller i et parforhold. Læs hvordan på IN.dk Jennifer Lopez er kommet videre efter sin tredje skilsmisse. Læs mere på IN.dk  ;Lørdag, 21. september 2013
Cha cha cha fældede Le Gammeltoft i Vild med dans;" Det var nok ikke helt tilfældigt, at det var et cha cha cha-par, der endte sæsonens første udskillelsesdans i Vild med dans med at ryge ud. Uden at forklejne en eneste indsats på dansegulvet fra de tolv startende par, så virkede Vals generelt  som en mere overkommelig begynderdans end det latinamerikanske modstykke. De valsende par i andet show anno 2013 var skuespiller Mathilde Norholt og Thomas Evers Poulsen, skuespiller Charlotte Fich og Marc Christensen samt komiker og juletræshandler Uffe Holm og Karina Frimodt. De slap alle helskindet fra deres første opgave, men mon ikke nogle af dem bliver ramt af virkeligheden, når tempoet bliver sat op? Hvis cha cha cha er mere udfordrende, så er der også bedre mulighed for at imponere, og det gjorde skuespilleren Thomas Ernst og Malene Østergaard, der sammen lignede begyndelsen på en dansk udgave af Fred Astaire og Ginger Rogers. Fulde af selvtillid, schwung og underholdning.Det var i dommernes øjne ikke nok til at overgå sangerinde Maria Lucia og Morten Kjeldgaard, der løb med aftenens højeste pointtal med en overbevisende og sikker dans.Også fodboldlegenden Allan Simonsen og hans debutantpartner Sofie Kruuse havde trukket cha cha cha, og de lagde sig i den modsatte ende af skalaen med en mangelfuld dans, der blev pryglet af dommerne og ledte tankerne hen på andre aldrende sportkoryfæers uforglemmelige optræden i showet såsom speedwayverdensmesteren Ole Olsen og topdommeren Kim Milton. Dermed havde alle tolv par danset deres første dans, og første par skulle sendes ud i efterårsmørket. Kampen om overlevelse stod mellem sidste uges nedstemte DJ Le Gammeltoft og Frederik Nonnemann og valseparret Charlotte Fich og Marc Christensen, som i dén grad fik at føle, at ""Vild med dans"" for seerne ikke kun handler om dans. Ud røg altså Le Gammeltoft og Frederik Nonnemann.     Foto: Hanne Juul/BILLED-BLADETAllan Simonsen og Sofie Kruuse  ";Fredag, 20. september 2013
Sarah Grünewald klar til Vild med dans efter influenza; ”Vild med dans”-værten Sarah Grünewald måtte efter nogle hektiske uger og en stor premiere i fredags sande, at kroppen sagde stop. Hun har i et par dage ligget i sengen med influenza. - Sarah har bare haft rigtigt travlt, og så sker det typiske, at når kroppen endelig slapper af, ja, så kommer det. Men nu er hun frisk igen og helt klar til i aften, fortæller Sarah Grünewalds PR-manager Salli Mortensen til BILLED-BLADET. ;Fredag, 20. september 2013
Jussi Adler-Olsen: Jussi Adler-Olsen slår hånden af Zentropa;" Jussi Adler-Olsen er raget uklar med Zentropa om filmatiseringen af hans storsælgende bøger om Afdeling Q, skriver BT. Snart er der premiere på ""Kvinden i buret"" med Nikolaj Lie Kaas i hovedrollen som kriminalbetjent Carl Mørck, og Zentropa har også rettighederne til de tre næste bøger i serien. Men selskabet får ikke lov til at lave flere end de fire film. Jussi Adler-Olsen vil ikke sælge rettighederne til de resterende bøger til Zentropa, fordi han har været utilfreds med samarbejdet. Det er uklart, hvad der præcist er sket, men forfatteren er angiveligt vred over den måde, filmfolkene har skåret hans historie til for at kunne lave en film, og han har følt sig sat uden for indflydelse. Selv kalder han i BT slagsmålet for udramatisk. Men.. - Jeg har ikke tænkt mig at give dem rettigheder til flere bøger. De har rettighederne til de fire første bøger, og det må de jo bare gøre stille og roligt, som de bedst kan, siger han til avisen, der naturligvis spørger, hvorfor han ikke ikke vil give Zentropa rettighederne.  - Det er klart, at så skal jeg have mere indflydelse, og det tror jeg ikke, jeg får, svarer Jussi Adler-Olsen.   ";Fredag, 20. september 2013
Divya Das: Se videoen: TV 2 og Divya Das gi'r den gas;" De kvindelige nyhedsværter på TV 2 og deres chefer giver den fuld skrue i denne musikvideo, som er lavet i anledning af stationens 25 års fødselsdag den 1. oktober. Normalt ser vi Natasja Crone, Divya Das, Cecilie Beck og Karin Cruz Forsstrøm i tækkelige nyhedsklæder, men i videoen vrikker de sig kælent gennem en omskrevet version af Daft Punks ""Get Lucky"" i stramme og lårkorte, sorte kjoler. Alt i mens de prøver at gøre sig til for rapperen Clemens. Musikken leveres af en syngende og dansende chef-kvintet bestående af administrerende direktør Merete Eldrup, nyhedsdirektør Michael Dyrby, programdirektør Anne Engdal Stig Christensen, kommerciel direktør Flemming Rasmussen og finansdirektør Peter Normann, som synger om at ""fyre den max af"".   Og det kan man roligt sige, at de gør i denne muntre video, som også leverer et overraskende TV2-comeback til Jes Dorph-Petersen og Morten Stig Christensen.  Se videoen ved at klikke her...      ";Fredag, 20. september 2013
Mie Moltke: Havde et usundt forhold til sin krop; Den smukke danser, der netop nu er aktuel i en ny omgang Vild med dans, mødte sin mand Lai Yde i Vild med dans-programmerne, og hun er nu gift og mor til lille Mio. Og den nye tilværelse har på mange måder ændret Mie Moltkes liv. Især to ting, er hun særligt stolt af. Det fortæller hun til FEMINA i denne uge. - Jeg er selvfølgelig sindssygt stolt af at være mor – at se Mio gør mig bare glad og stolt. Så er jeg ret stolt af at have bevæget mig fra en tidligere tilværelse, hvor jeg virkelig ikke havde noget sundt forhold til min egen krop, ikke prioriterede mig selv særlig højt og ikke kunne se nogen værdi i nydelse og overgivelse – til, at jeg i dag har et helt andet forhold til mig selv som kvinde, til det at have en krop og sætte pris på alt det, den kan og er, til at mærke lyst og mærke stor nydelse og føle mig fri, når jeg giver slip. Dårlig til at sætte grænser Men ét karaktertræk ville den populære danser godt besidde. Hun ville gerne være bedre til at sætte grænser. - Noget mere fandenivoldskhed. Det træk, hvor man siger lige, hvad der passer én – sætter sine grænser og på ingen måde er i tvivl. Dér kan jeg helt sikkert godt være for blød og blive i tvivl – så det træk hos folk, hvor de uden at tøve bare sætter sin fod ned lige dér, hvor det passer dem – det gad jeg da godt have bare lidt mere af indimellem, siger Mie Moltke til FEMINA. LÆS OGSÅ:  På femina.dk kan du læse, hvorfor Mie Moltke og Lai Yde havde bestemt sig for IKKE at ville score hinanden til Vild med dans På femina.dk kan du læse, hvorfor Vild med dans-parret er for trætte til sex  ;Fredag, 20. september 2013
I aften ryger første par ud af Vild med dans;" Ved premiere i fredags dansede seks par individuelt og fik karakterer. Le Gammeltoft og Frederik Nonemann trak det korteste strå og røg i omdans. De fem andre par, der dansede individuelt sidst, er sikre på, at de i aften går videre til show tre. I aften skal de øvrige seks par på gulvet for at danse individuelt og får så karakterer. Et af dem skal så i omdans, hvorefter det bliver afgjort, hvilket par, der ryger ud som de første af ""Vild med dans"" 2013. De fem par, der er sikret at gå videre i aften er: Mads Laudrup og Claudia Rex, Claes Kasper Bang og Katrine Bonde, Mette Blomsterberg og Michael Olesen, Mattias Hundebøll og Mie Moltke og Mie Skov og Mads Vad. Tre par skal i aften danse vals:  Uffe Holm og Karina Frimodt Mathilde Norholt og Thomas Evers Poulsen Charlotte Fich og Marc Christensen  Tre par skal danse cha-cha-cha:  Thomas Ernst og Malene Østergaard Maria Lucia og Morten Kjeldgaard Allan Simonsen og Sofie Kruuse  Og ét af de seks par skal så i omdans med Le Gammeltoft og Frederik Nonnemann. Som live-optrædende sangere kommer:  Babara Moleko NOAH Christopher  ";Fredag, 20. september 2013
Se Amin Jensens fantastiske luksusvilla i Tyrkiet; Amin Jensen har i flere år forsøgt at sælge sit tyrkiske marmorpalæ, der ligger i Kargicak nær Alanya, skriver seoghoer.dk Og skal man tror boligannoncen er der virkelig tale om et lækkert tilbud. Villaen består af 280 kvadratmeter møbleret luksus med fabelagtig havudsigt fra de i alt tre altaner. Naturligvis er der også pool til herligheden, der kan erhverves for mindre en 2 millioner, skriver seoghoer.dk.  Få selv syn for sagen – klik her og se Amin Jensens pragtvilla i det tyrkiske Kargicak.  ;Fredag, 20. september 2013
Uffe Holm stjæler Katrine Bondes dansepartner; Uffe Holm, der danser med Karina Frimodt, og Claes Kasper Bang, der danser med Katrine Bonde, har fået en god idé. Sammen. Synes de selv... I fredags gik det ikke så godt for Claes Kasper Bang, der, sammen med sin dansepartner, fik den laveste dommerkarakter nogensinde - nemlig et 6-tal. Seerne redede dog med deres sms-stemmer, Claes og Katrine fra at skulle i omdans fredag den 20. september. Den tjans gik til Le Gammeltoft og Frederik Nonnemann. Uffe Holm dansede fællesdans med sin søde partner, Karina Frimodt, og skal fredag den 20. september på gulvet for at få dommerkarakterer og sms-stemmer. De to gæve nydansere har dog allerede forudset den situation, at deres respektive partnere kunne gå hen og blive trætte af dem. Skulle det ske har de besluttet, at de bare går på gulvet sammen. Og som billedet afslører, er de enige om, at det er handsomme Claes, der skal føre den mere blødt formede Uffe Holm, der har indtaget det feminine danseparti. Uden at være i besiddelse af en krystalkugle tør BILLED-BLADET godt spå, at de to ømme herrer vil få baghjul at deres to professionelle dansepartnere, hvis de, som modtræk, danner par for at konkurrere mod herreduoen.   ;Torsdag, 19. september 2013
Ditte Gråbøl: Sådan var min skilsmisse; Det er alt andet end unormalt at blive skilt i dag. Det er stadig ikke en rar proces, men alligevel har den 54-årige skuespillerinde Ditte Gråbøl været igennem det. Hun giftede sig, da hun var i 30’erne, med instruktøren Niels Gråbøl, og sammen fik de to børn. Beslutningen om skilsmissen blev taget efter mange svære overvejelser, for som udgangspunkt var Ditte Gråbøl meget imod at splitte kernefamilien op. - Ingen andre i min familie var skilt. Måske derfor havde jeg heller ikke noget specielt traumatisk forhold til det, da vi endelig tog beslutningen. Der var ligesom ikke længere noget valg, sådan var det, forklarer hun i et stort interview med magasinet Liv. Har stadig dårlig samvittighed Ditte Gråbøls to børn var kun fire og seks år, da skilsmissen fandt sted, og det har da også givet en del bekymringer. - Jeg har stadig dårlig samvittighed over de år, de skulle omstille sig. De sidste mange år havde vi en 14-dages turnus, men i starten havde vi dem på skift en uge ad gangen, og det betød, at når weekenden nærmede sig, så undgik jeg helst at tage konflikterne, for nu skulle vi have det hyggeligt, inden de skulle over til deres far. Det blev et u-liv, for liv er også konflikter og at blive gode venner igen, siger Ditte Gråbøl. Ditte Gråbøl boede heldigvis tæt på sin eksmand, så børnene blev i de samme omgivelser uanset, hvem de boede hos. I dag er børnene 21 og 20 år, og Ditte Gråbøl har fundet en ny mand i sit liv. Kilde: Magasinet Liv LÆS OGSÅ:  Læs på Femina.dk, hvordan Trine Pallesens sexliv havde det efter en skilsmisse Få eksperternes råd på Soendag.dk: Sådan kommer du hel gennem din skilsmisse  ;Torsdag, 19. september 2013
Video: Smugkig Allan Simonsens cha-cha-cha her; Som det eneste af de 12 ”Vild med dans” par træner Allan Simonsen og Sofie Kruuse i Jylland. Men torsdag 19. september fangede BILLED-BLADET parret, netop da de ankom til træningsstudierne på Østerbro, hvor de skulle træne, inden de i morgen skal alene på gulvet for første gang. Ved premieren i fredags dansede de fællesdans. BILLED-BLADET giver her et smugkig på den cha-cha-cha, de skal danse i morgen - se Allans cha-cha-cha færdigheder til slut i videoen herunder…  ;Torsdag, 19. september 2013
Will Smith: Will Smith hørte om sin skilsmisse i sengen;" Rygterne om en skilsmisse mellem Will Smith og hans kone, Jada Pinkett Smith, løber med jævne mellemrum i den amerikanske presse. Og en aften løb de lige ind i ægtesengen hos det berømte par og skabte en noget bizar situation, fortalte Will Smith forleden i et talkshow ifølge TV 2 GO'. Episoden indtraf for et år siden. - Der var alle disse rygter omkring, at jeg og Jada skulle skilles. Så jeg får denne Google Alert (internet-telegram fra en nyhedstjeneste, red.). Jeg ligger i sengen med Jada. Der står ""Jada Pinkett Smith indleverer skilsmisse-dokumenter"". Så jeg tænker: Det her er sindssygt, fortalte Will Smith ifølge TV2 GO'. Han vendte sig mod konen og spurgte forvirret, hvor hun havde været i går. Men hun kunne heldigvis berolige ham. Historien var opspind. Hun ville ikke skilles. Men Will Smith indrømmer gerne, at ægteskabet er noget af en mundfuld. - Det er ikke nemt. Det er den individuelt sværeste ting, du nogensinde kommer til at gøre i dit liv. At forsøge at håndtere livets udfordringer, familie og kærlighed - side om side med én person resten af livet. Det er en kamp, sagde han i talkshowet. Han og Jada blev gift i 1997 og har sammen børnene, Willow og Jaden. ";Torsdag, 19. september 2013
Caroline Fleming: Caroline Fleming om Bendtner: Vidunderlig love affair; Deres kærlighedsforhold var den hotteste kendishistorie i Danmark. Både da amorinerne fløj, og da de styrtede til jorden i et langstrakt brud. Men nu røber Caroline Fleming i modemagasinet Cover, at hun absolut ikke fortryder sit forhold til fodboldspilleren Nicklas Bendtner, som hun nåede at få sønnen, Nicholas, med. - Vi havde en vidunderlig love affair, som bar frugt. Vi fandt en uskyldig kærlighed og har fået en søn. Jeg fortryder intet. Sådan har jeg det også med Rory. Jeg har fået tre skønne børn med to skønne mænd. Og jeg er meget taknemmelig for mit liv i dag. Jeg har lært at trække vejret. Og træffe de rigtige valg. Være åben og ikke mindst lydhør over for mine børn, siger hun til Cover. Caroline Fleming var skilt fra sin mand, den engelske rigmand Rory Fleming, da hun en aften løb ind i det danske fodboldlandshold på Restaurant Mash i København. Hun faldt i snak med en sød fyr, som hun troede var Nicklas Bendtner. Så da hun næste dag var på optagelser i Gilleleje hos en familie, hvor de tre drenge var vilde med den danske angrebsstjerne, fik hun ideen til at hive ham ind i udsendelsen. Hun havde jo mødt ham aftenen før, så derfor fik hun fat i hans telefonnummer og ringede. Men Bendtner kendte ikke noget til, at de skulle have snakket godt sammen aftenen før, og til sidst viser det sig, at det er landsholdets massør, hun har talt med. Alligevel indvilgede Bendtner i at medvirke i hendes udsendelse, og inden længe sad de over en champagnemiddag og kiggede hinanden dybt i øjnene, skriver Cover. ;Torsdag, 19. september 2013
Sarah Grünewald har skjult tatovering; Modellen, skuespilleren og ”Vild med dans”-værten Sarah Grünewald er meget glad for sin tatovering, som sidder lige i nakken. Den forestiller en tøjbøjle. - Ja, er den ikke fin? Jeg kan jo godt lide mode, og da jeg har været model i så mange år, har jeg selv været tøjstativ og en slags bøjle for modebranchen og virkelig meget tøj. Derfor skulle det være det motiv, røber Sarah Grünewald. ;Onsdag, 18. september 2013
Eva Harlou: Eva Harlou har fået et nyt hjem; Arkitekt og TV-vært, Eva Harlou, har sammen med sin mand, Thomas Troelsen, omsider fået købt sig en større lejlighed, der kan rumme ægteparret og deres to børn, Christian på 5 år og Marie på 8 måneder. Det kneb det med i deres gamle lejlighed ved søerne i København, skriver Her & Nu. De har længe været på udkig efter noget større, og nu er det så lykkedes at finde en bolig, der har fundet nåde for Eva Harlous kræsne arkitektøjne. - Vi har købt en lejlighed. Det har taget 100 år. Som arkitekt har jeg måttet gå lidt på kompromis, men sådan er det, siger hun til Her & Nu. Siden ægteparret solgte deres gamle lejlighed har de boet på lejlighedshotel i København, og det har familien været supertilfreds med. - Det er nærmest som at være på ferie, sgier Eva Harlou til bladet.     ;Onsdag, 18. september 2013
Remee, Lina og Blachman er igen X Factor-dommere; Det er fem år siden, Lina Rafn, Thomas Blachman og Remee sidst sad sammen ved dommerbordet i TV-succesen ”X Factor”. – Vi har længe talt om, at det kunne være fantastisk at genforene de tre, fortæller Rasmus Ladefoged, DR’s underholdningsredaktør, som med valget håber, at ”X Factor” igen kan blive den fredagsunderholdning, der vil samle nationen. – Den originale dommertrio med Blachman, Remee og Lina var i den grad med til at lægge fundamentet til det, vi i dag kender som Danmarks største underholdningsprogram, fortæller Rasmus Ladefoged til BILLED-BLADET. Det bliver syvende gang, ”X Factor” løber over skærmen. Vært i den nye omgang ”X Factor” bliver Eva Harlou, kendt fra DR-programmet ”Danmarks skønneste hjem”.  ;Onsdag, 18. september 2013
Vild med dans bliver kongelige;" ""Lidt kongelig hra man da lov til at være"" - og det var ""Vild med dans""-deltagerne i går, hvor de trænede på Det Kongelige Teater. Dommer Nikolaj Hübbe, der er balletmester  havde inviteret alle deltagerne til at træne sammen med de professionelle dansere ved Den Kongelige Ballet. -Det var vildt hårdt, men også rigtig spændende. Både at se de rigtige baletdansere træen - og så selv få lov til at træne sammen  med dem i en time, hvor Nikolaj Hübbe underviste, fortæller Michael Olesen - og tilføjer: -Min dansepartner Mette Blomsterberg var glad for, at jeg nu fik lov til at mærke, hvor ondt hun har efter træning. Nu var det jo pludselig mig, der havde ondt i muskler, jeg slet ikke vidste, jeg havde. Oplevelsen var både sjov og lærerige for både de professionelle dansere fra ""Vild med dans"" og for nydanserne. -Det var en stor oplevelse og meget inspirerende at se, så toptunede balletdansere træne - og så at prøve det på sin egen krop. Jeg har stadig vildt ondt i blandt andet mine ankler, fortæller en øm Michael Olesen til BILLED-BLADET.     ";Onsdag, 18. september 2013
Mette Blomsterberg og Michael er glade for hinanden; - I år har TV 2 bare lavet et godt match med os to. Vi er begge hårdtarbejdende, går ned i detaljerne og så har vi humor, siger Michael Olesen om sin ”Vild med dans”-partner Mette Blomsterberg. - Mette vil meget gerne lære at danse, og hun er så glad, positiv og spontan, fortsætter Michael. Og Mette tilføjer: - Det er fedt og en fest. På et tidspunkt rækker evnerne måske ikke, men det er i hvert fald ikke lysten, der kommer til at spænde ben for mig. Det her er et eventyr. Mette er vant til at have en lang arbejdsdag som konditor i Blomsterbergs i København, og tiden til træningen får hun også passet ind. - Jeg kan give de fleste baghjul, når jeg bager kager en hel dag. Nu er jeg måske en lille smule mere træt, når jeg kommer hjem. Men når jeg træder ind af døren hos familien med glade børn, så fylder det mig op igen. Forleden hørte jeg min datter Laura sige til sin veninde. - Du skal lige se min mor danse på video. Hun er faktisk rigtig god til. Da blev jeg stolt! ;Onsdag, 18. september 2013
Lykke May: Lykke Mays søn hedder Sandhed;" Lykken er sandhed. Eller sandhed er lykken. Noget i den stil må Lykke May har tænkt, da hun skulle finde på et navn til sin tre måneder gamle søn, som hun har fået med sin amerikanske kæreste, filmmanden og billedkunstneren, Julian Schnabel. Parret har ifølge Ekstra Bladet valgt at kalde deres fællesbarn for Shooter Sandhed Julian Schnabel Jr. Den lille purk blev født den 20. juni, og mens det er første gang for Lykke May, har hendes 61-årige kæreste stor erfaring i at være forældre. Han har i alt fem børn med to tidligere koner.   Den 30-årige Lykke May har netop lagt billeder ud på Instagram, hvor hun ammer Shooter Sandhed. Hun ser noget træt ud og har ledsaget billedet med teksten: ""He's a heart breaker dream maker love taker"" (han er en hjerteknuser, drømmemager, kærlighedstager, red.) Sidste del af sætningen antyder, at babyen udover modermælken også suger kræfter ud af den nybagte mor. ";Onsdag, 18. september 2013
Paprika Steen : Paprika Steen har sat huset til salg; Forstadsluften i Vangede er friskere end byluften inde midt i København, men ikke desto mindre har Paprika Steen og hendes mand, filmproducent Mikael Rieks, fået lyst til luftforandring. Parret har sat deres hus i Vangede til salg for 5.365.000 kroner for at flytte til byen, skriver Ekstra Bladet. De købte huset på 250 kvadratmeter i 2002 for 2.150.000 kroner og har derudover brugt millioner af kreditforeningskroner på at renovere det, så friværdien er ifølge Ekstra Bladet til at overse. De kan altså kun se frem til at blive rige på ny inspiration ved at flytte, og det er da også med vemod i sindet, at Paprika Steen skiller sig af med huset, hvor hun har boet i 13 år med sin mand og deres søn, Otto. - Jeg elsker det sted, men vi har behov for at flytte. Vi vil ind til byen og prøve noget andet. Det er bare en følelse af, at vi har brug for flere mennesker på gaden, siger hun til avisen, og tilføjer om vemodet: - Det er altid vemodigt, men det er godt at komme videre. Det er min natur som skuespiller. ;Onsdag, 18. september 2013
Lise Rønne: Jeg har været helt til rotterne; Mange danskere kender Lise Rønne fra jobbet som vært på X Factor. I fire sæsoner – kun afbrudt af en barselsorlov – blev hun sammen med dommertrioen og de mange deltagere en del af danskernes fredag aften. I løbet af den sidste sæson kunne seerne ikke kun følge deltagernes udvikling, men også Lise Rønnes anden graviditet. I dag har hun Nelson på tre år og Eva på snart et år. Og nu kan hun så se tilbage på tre år med børn. – Den største forskel på Lise 2009 og Lise 2013? At hun er træt. Jeg er meget træt. Og jeg snakker meget om den træthed, siger hun og griner. – Men nej, jeg føler mig i virkeligheden meget stærkere end for fire år siden. Jeg føler nærmest, jeg kan klare alt. Fordi det er den ultimative prøvelse at få en hverdag med børn til at gå op og skabe nogle unger, der er glade og trygge. Det kræver benhårdt arbejde. På den måde har jeg en følelse af, at der ikke er særlig meget, jeg ikke kan klare, siger hun. Den lykkeligste tid og den allerhårdeste Men der er alligevel udfordringer i hverdagen, og det er da heller ikke alt, Lise Rønne kan klare. – Nu bliver udfordringen for mig så, at det også er okay, at der er dage, der ikke er fantastiske. For sådan vil det jo være. Det skal man ikke gå i panik over. Men det kan jeg altså godt komme til. Det år, der er gået, har på ingen måde bare været rosenrødt. Det kan jeg sagtens være ærlig omkring. Jeg har været på barsel i 11 måneder, og det har både været den lykkeligste tid og den allerhårdeste. Det har været fra den ene yderfløj af følelsesregistret til den anden, siger hun og fortsætter: – Jeg har været sindssygt lykkelig, men også ret meget til rotterne, og det er skiftet fra det ene øjeblik til det andet afhængig af, hvor træt jeg har været. Følelserne har i den grad siddet uden på tøjet, forklarer Lise Rønne. Jeg har brug for at trække vejret Og ligesom så mange andre mødre på barsel, så har Lise Rønne også haft oplevelsen af ikke at have nok tid. – Indimellem skal der bare så lidt til, før jeg knækker og tænker: Jeg kan ikke mere! Jeg kan ikke mere kartoffelmos! Kan ikke mere ikke-engang-tid-til-at-læse-en-avis! Jeg har brug for at få lov til at trække vejret. – Nogle gange har det vitterlig været en følelse af ikke at kunne få luft, når man stod der kl. 9 om morgenen og hakkede løg, fordi så var aftensmaden gjort parat, så der var tid til børnene, når de kom hjem, siger Lise Rønne. LÆS OGSÅ:  Få svaret på hvorfor Lise Rønne afviser at blive X Factor-vært igen – på søndag.dk TV-vært Cecilie Beck fortæller, hvorfor hun og hendes mand Rasmus Tantholdt ikke skal have børn sammen. Få svaret på søndag.dk  ;Onsdag, 18. september 2013
Anja Steensig: Anja Steensig: Mit liv er løftet; Pengene er små og usikkerheden stor, men Anja Steensig har ikke et sekund fortrudt, at hun for tre år siden droppede mediebrancen for at etablere sit eget smykkefirma. – Det har løftet hele mit liv. Jeg er glad for at gå på arbejde, og jeg oplever en kæmpe ro. Tryghedssøgende har jeg aldrig været, til gengæld laver jeg nu det, jeg brænder for. Det var sjovt at lave tv og radio, men nu følger jeg mit kald, siger den tidligere TV- og radiovært til Alt for Damerne. Utilfredshed med cheferne på radiostationen NovaFM fik hende til at tage beslutningen om at sige op fra den ene dag til den anden. Uden at vide, hvad hun så skulle give sig til. Men i løbet af nogle uger  modnedes ideen om at fremstille og sælge spirituelle smykker. Hendes mand var med på ideen, og så gik hun i gang. Undervejs har der været masser af nedture, og en konkurs har været lige rundt om hjørnet. Men hun har holdt firmaet flydende godt hjulpet på vej fra indtægten af hendes reklamearbejde for supermarkedskæden, Lidl. - Det kan selvfølgelig være frustrerende, når pengene ikke er der. Jeg har ikke råd til nyt tøj eller latte. Der er penge til husleje, mad og faste udgifter. Ikke mere. Men det er ikke noget problem, siger en optimistisk Anja Steensig til Alt for Damerne. Hun råder andre til at være modige og tage springet ud i det ukendte, hvis de er utilfredse i deres nuværende liv. – Gør op med dig selv, hvilket liv du gerne vil leve. Find det, der gør dig glad og gå efter det. Alt andet er spild af liv. Hvis vi vil rykke os, er vi nødt til at træde ud af vores komfortzone. Det gælder os alle, siger hun.  ;Tirsdag, 17. september 2013
Mette Blomsterberg doper konkurrenterne med sukker;" Den dansende konditor, Mette Blomsterberg, og hendes dansepartner, Michael Olesen, leverede en flot vals ved premieren i fredags. Næste fredag, 20. september, danser de med i en fælles opvisningsdans, som de også glæder sig meget til. Men udover den hårde træning får konditor Mette Blomsterberg dog også tid til at bage kager. Dem deler hun rundhåndet ud af hos produktionsselskabet Mastiff, hvor alle parrene - bortset fra Allan Simonsen og Sofie Kruuse - træner. Maria Lucia og Morten Kjeldgaard fortæller på deres fælles ""Vild med dans""-side, at Mette Blomsterberg frister dem med lækre hindbærsnitter.  Og det kan jo være - ja undskyld udtrykket - svært at holde snitterne fra sådan nogle lækkerbidskner. Men, mon ikke kalorierne fra de lækre kager alligevel blvier brændt hurtigt af, når der trænes igennem i lokalene på Østerbro.    Foto: PrivatMette Blomsterberg med masser af hendes berømte kager.    ";Tirsdag, 17. september 2013
Louise Lehrmann udsat for Dankortsvindel; Tanken om et aflyst bryllup nåede akkurat at strejfe Louise Lehrmann, da hun forleden opdagede, at hendes Dankort var blevet misbrugt af ukendte gerningsmænd. Sammen med sin udkårne Jes Dorph-Petersen planlægger Louise i øjeblikket deres fælles bryllup. Inden Louise opdagede de tarvelige tyve havde de nået at bestille en flyrejse med Airfrance og en del tøj. - Vildt fedt for dem. Ret ærgerligt for mig. Bridezilla så i sit værste mareridt, at der ikke var penge til at få KJOLEN syet færdig. Panik! Heldigvis for husfreden har Danske Bank lovet at dække tabet. Tak Gud, brylluppet er ikke aflyst alligevel, kunne Louise heldigvis berette, da den største forskrækkelse havde lagt sig. Den 5. oktober bliver Louise Lehrmann til Louise Dorph-Petersen, når hun i Trinitatis Kirke i København bliver viet til sin Jes. ;Tirsdag, 17. september 2013
Annette Heick: Svenske mænd er en fryd for øjet; Godt nok er hun godt gift med manden i sit liv, Jesper Vollmer, og mor til to børn, men derfor kan den 41-årige Annette Heick godt lade øjet vandre, efter hun er flyttet til Sverige. De svenske mænd behager nemlig hendes syn, og det er der en helt speciel grund til. - Svenske mænd er simpelthen bare så sindssygt lækre. Det er næsten ikke til at bære. De klæder sig simpelthen så lækkert. Svenske kvinder er ofte lidt for dullet eller lidt for konet klædt – ikke så klassisk som mændene. Til gengæld er de utroligt smukke. Det er pisseirriterende. De har jo alle sammen ferskenhud og lyseblå øjne og naturligt smukt blondt hår, siger Annette Heick i et interview med Alt for damerne. Grunden til den store lovprisning er et interview i magasinet om TV-værten og sangerens forhold til Sverige, hvor hun i dag bor med sin mand, sine børn og forældrene Keld og Hilda Heick.  Ikke bare er mændene en fryd for øjet, men Annette Heick er også stor fan af svenskernes ordentlighed. - Man ved altid, om den, man bliver overhalet af, er indfødt svensker eller dansker, uanset om nummerpladen er svensk. Svenskerne er meget regelrette og velopdragne. Der er helt klart mere politisk korrekthed, og man er også mere konfliktsky i Sverige, siger Annette Heick. Anette Heick er den 20. september aktuel med showet ’Nu stopper du, far!’ i Aarhus Musikhus i samspil med sin far Keld Heick LÆS OGSÅ:  Læs hvorfor Anette Heick måtte gå til psykolog på IN.dk Læs om den nye tøjtrend fra Sverige på IN.dk  ;Tirsdag, 17. september 2013
Thomas Evers klager over lugtgener fra sin dansepartner; Ved fredagens ”Vild med dans”-premiere var Mathilde Norholt og Thomas Evers Poulsen på gulvet i en fælles opvisningsdans til liveoptræden fra Rasmus Seebach. Men på fredag, 20. september, skal de på gulvet alene i en vals, som både skal have dommerkarakterer og sms-stemmer. Derfor træner de ekstra hårdt i denne uge. Det giver sved på panden, men parret vil gøre alt for at gå videre på fredag. Se videoen her, hvor Thomas Evers Poulsen beklager sit over, at hans dansepartner lugter, når de træner…  ;Tirsdag, 17. september 2013
Se Caroline Flemings pragtvilla til 20 mio. kr.; Det er svært at få solgt boliger i den helt dyre prisklasse, også selvom de ligger på en af landets mest fashionable veje. TV-værten og eks-baronessen Caroline Fleming satte i december 2011 sin luksusvilla på Hambros Allé i Hellerup til salg for den svimlende sum af 25 millioner kroner, men trods et prisnedslag på tre millioner kroner og flere end 78.000 klik på boligannoncen på Boliga fandt hun ikke en køber. Annoncen blev derfor pillet af nettet i juli i år, og nu forsøger den 38-årige Caroline Fleming sig igen, og denne gang med en lavere udbudspris og en ny mægler i skikkelse af Ivan Eltoft Nielsen, skriver Boliga Kendte. Prisen er faldet yderligere 1,2 millioner kroner, så en kommende køber må af med 20,8 millioner kroner for det 261 kvadratmeter store palæ i to etager med tårn og ni værelser. Caroline Fleming gav selv 26,5 millioner kroner, da hun købte huset i 2008.  Se Caroline Flemings pragt villa her…  ;Tirsdag, 17. september 2013
Lise Rønne om Blachman: På mange måder er vi meget ens; Lise Rønne har i fire sæsoner af DR’s ”X Factor” guidet tusindevis af håbefulde talenter gennem auditions, bootcamps og liveshows. Men det er ikke kun deltagerne, Lise Rønne har skullet holde styr på. Også dommerne – og her har særligt Thomas Blachman, der som den eneste dommer har været med i alle sæsonerne af ”X Factor”, været en smule ustyrlig. Sagde ja på grund af Blachman Men faktisk var det netop det faktum, at det er Thomas Blachman, der står bag DR’s nye fredagsunderholdningsprogram ”Mentor”, der fik Lise Rønne til at takke ja til at være vært med det samme. - Meget fordi det er Thomas Blachman, der er idémanden bag, siger hun storsmilende. Er Blachman ikke en overvældende mundfuld? - Folk tror måske, at Blachman og jeg er hinandens modsætninger. Men på mange måder er vi meget ens. Blachman er et af de blødeste, kærligste og varmeste mennesker, jeg kender, siger Lise Rønne til SØNDAG. Vi er slet ikke så forskellige Og selv om man måske umiddelbart synes, Lise Rønne og Thomas Blachman er forskellige, så er det slet ikke tilfældet, forklarer Lise Rønne. - Jeg selv kan – i modsætning til hvad folk sikkert forestiller sig om mig – rigtig godt lide, når noget ridser og provokerer og går imod strømmen. Det synes jeg er fantastisk befriende. Så vi er slet ikke så forskellige. Jeg opfatter da også Blachman som en god ven, siger Lise Rønne. LÆS OGSÅ:  Gense de smukke kjoler, Lise Rønne havde på som vært for X Factor, og få svaret på hvorfor hun afviser at blive X Factor-vært igen – på søndag.dk En anden populær DR-vært er Louise Wolff fra ”Aftenshowet”. På søndag.dk fortæller hun, hvordan hun begyndte som praktikant og endte som TV-vært  ;Tirsdag, 17. september 2013
Brad og Angelina: Brad og Angelina flytter til Australien;" Resten af året kan Sydney i Australien prale med at have Hollywoods powerpar, Angelina Jolie og Brad Pitt, blandt sine indbyggere. Hun skal indspille sin kommende film ""Unbroken"" i landet, og derfor har ægteparret lejet et hus i en forstad til Sydney, hvor de skal bo med deres seks børn. Huslejen beløber sig ifølge Ekstra Bladet til 200. 000 kroner om ugen. Men de får også noget for pengene. Nemlig hele 4000 kvadratmeter inklusive 12 soveværelser, en hjemmebiograf, en tennisbane og en pool. - Det er uden tvivl en af de fineste ejendomme i Sydney, fortæller ejendomsmægler Julie Rogers, som har stået for udlejningen til det celebre par. Angelina Jolie er allerede ankommet til Australien med børnene, Maddox, 11 år, Pax, 9 år, Zahara, 8 år, Shilo, 6 år, og de 4-årige tvillinger, Knox og Vivienne. Brad Pitt følger efter, når han er færdig med indspille filmen ""Fury"" i England. ";Tirsdag, 17. september 2013
Kristian Thulesen Dahl: Kristian Thulesen Dahl hasteindlagt; Det blev en dramatisk afslutning på Dansk Folkepartis årsmøde i Herning for partiformanden, Kristian Thulesen Dahl. Søndag aften blev den 44-årige toppolitiker hasteindlagt på Herning Sygehus med voldsomme mavesmerter, skriver BT. Og det stod hurtigt klart, at smerterne kom fra blindtarmen. - Blindtarmen ville ikke mere. Alt er gået godt, men selvfølgelig er jeg noget øm i maven, skriver Kristian Thulesen Dahl ifølge BT på sin Facebook-profil. Lægerne foretog operationen i går, mandag, og partiets pressechef, Søren Søndergaard, siger til avisen, at alt forløb uden større dramatik. - Efter mødet var slut søndag, fik han ondt i maven. Han kom ind på Herning Sygehus, og her var mistanken straks, at det var blindtarmen, det va galt med, og han blev efterfølgende opereret, siger Søren Søndergaard. Hvis der ikke optræder komplikationer, kan Kristian Thulesen Dahl være på benene igen allerede sidst på ugen. ;Tirsdag, 17. september 2013
Derfor får Claudia Rex så gode partnere; Claudia Rex er mægtig tilfreds med sin nuværende dansepartner Mads Laudrup i ”Vild med dans” – ligesom hun har været det med de forrige i de andre sæsoner. Dansemusen fik sin debut i TV 2- programmet i 2009, hvor hun svingede sig med Basim, i 2010 stod Patrik Wozniacki for tur, mens Patrick Nielsen var hendes partner i 2011. Sidste år vandt hun med Joakim Ingversen. - Ja, de har været søde alle sammen. Men jeg er jo også god til at træne dem, griner Claudia. - Jeg har været heldig at få en partner, som virkelig gerne ville øve og øve. Men jeg siger også forinden til produktionsselskabet, at mit ønske er at få en deltager, der virkelig gerne vil lære at danse. Jeg lægger jo hele min sjæl - ja, blod, sved og tårer i projektet. Og så er der ikke noget værre end at få en partner, som ikke gider, siger Claudia til BILLED-BLADET. ;Tirsdag, 17. september 2013
"Michelle Hviid: Storm over ""Læsø kalder""";" Læsø-borgerne bor midt ude i Kattegat og er vant til storm og høje bølger, men mon ikke de alligevel er blevet blæst omkuld af det påstyr, der er opstået omkring DR1-programmet ""Læsø kalder"". Programmets medvært, iværksætter og foredragsholder, Michelle Hviid, har lagt iskold luft til sit egen udsendelse og kaldt den dybt manipulerende. Hun mener, at bagmændene har forulempet både de medvirkende Læsø-borgere og de 40 kvinder, som programmet bringer til øen for at sætte lidt fut i det skrantende ø-samfund. DRs eget journalistiske efterprøvelsesprogram ""Detektor"" havde sidste uge forinden haft fat i ""Læsø kalder"" og kunne påpege flere eksempler, hvor udsendelsens klippere havde været lidt for kreative med saksen for at få Læsø til at fremstå mere stillestående, end der er dækning for i virkeligheden.  Det fik Michelle Hviid, der sammen med Lise Rønne gelejder de 40 kvinder gennem programmerne, til at følge trop med sin opsigtsvækkende kritik. Men nu svarer hendes redaktionschef, Anders Stahlschmidt, ifølge BT igen. Det sker på Michelle Hviids facebook-profil, hvor han giver sin version af forløbet.   - Jeg føler mig dybt krænket over at blive fremstillet som løgner og manipulator, starter han med at slå fast, hvorefter han ifølge BT forklarer, at det er svært at gøre alle tilfredse i det vilde projekt, som programserien var. - Virkeligheden har mange facetter, og det er næsten ikke muligt at formidle, så alle er tilfredse, siger han om det, han selv betegner som et minefelt af dilemmaer med to værter 40 kvinder og en øfuld Læsø-boere i programmet. Anders Stahlschmidt erkender dog, at der er begået fejl, men fastholder at kritikken er helt ude af proportioner. - Man plejer at sige, at det er menneskeligt at fejle, men det, der sker nu, oplever jeg som en dæmonisering. De onde TV-folk mod den totalt uskyldige og retfærdige Michelle. Come on! Det er en dårlig kliché, skriver han i kommentaren til Michelle Hviid og sætter trumf på: - Jeg synes, det er dybt manipulerende og vildt forvrænget at fremstille sagen som om, vi fra tv-holdets side bevidst har snydt og bedraget. ";Mandag, 16. september 2013
Sarah Louise: Sarah Louise har født en pige; Modellen og modebloggeren, Sarah Louise Christiansen, fødte søndag en datter kun 13 måneder efter, at hun bragte sin førstefødte, Albert, til verden. Hun skulle egentlig først have født ved kejsersnit på fredag, men søndag dukkede der så pludselig et billede af hende og den nyfødte baby op på hendes blog med titlen: A picture says more than a 1000 words (et billede siger mere end 1000 ord, red.). Allerede lørdag afslørede hun på sin blog, at der var noget i gære. - Jeg har haft en ret hård morgen. Albert stod op kl. 06, og da ja skulle løfte ham op af sengen, kunne jeg mærke, at det gjorde kamp ondt i venstre side i maven. En time senere var det så slemt, at jeg måtte vække aupairen, så hun kunne hjælpe mig. Ved ik lige hvad der sker. Selv når jeg sidder stille, gør det ondt. Håber ikke hun er på vej allerede:( nu sover Albert og så er det med at få hvilet. Andre der har oplevet smerter i venstre side tæt ved fødsel??, skrev hun nervøst. Og det var altså veer, som billederne på hendes blog afslører.    ;Mandag, 16. september 2013
Thomas Blachman: Blachman får bank;" Thomas Blachmans verbale quikstep kan slet ikke konkurrere med den rigtige dans på TV2. Det må den særdeles selvbevidste musiker og ordgøgler sande efter fredagens TV2-premiere på den tiende sæson af ""Vild med dans"".   Hele 1.151.000 danskere tunede ind på TV2, mens kun 307.000 fandt det umagen værd at følge Thomas Blachman og hans selvopfundne fredagsunderholning ""Mentor"" på DR1.  På TV2 må de juble, for seertallet på ""Vild med dans"" er en stigning på mere end ti procent i forhold til premieren i 2012. Til gengæld klør Thomas Blachman sig sandsynligvis i sin meget synlige hovedbund. Han har måttet se sit program barberet for mere end halvdelen af de 677.000 seere, der fulgte ""Mentors"" premiere for godt to uger siden. Han kan trøste sig med, at 458.000 trods alt så ""Mentor - afgørelsen"" i fredags, men da var ""Vild med dans"" også slut.   TV2 har siddet tungt på fredagsunderholdningen i mange år, og den dominans ser altså ud til at fortsætte.  ";Mandag, 16. september 2013
Maiken Wexø: Maiken Wexø skifter TV-kanal; Maiken Wexø, 46 år, er med øjeblikkelig virkning stoppet som TV2-direktør. Årsagen er den for hende glædelige, at SBS Discovery Media har lokket hende med et jobtilbud, som hun ikke kunne sige nej til. Den 1. januar 2014 begynder hun sit ny arbeje som programdirektør for stationen, der blandt andet står bag Kanal 4 og Kanal 5. - Jeg har haft en rigtig spændende tid på TV 2 og er meget stolt af de kanaler, jeg efterlader. Charlie er blevet en stor og respekteret kanal, den nye tv-kanal Fri er kommet rigtig godt fra start, og Zulu har netop lanceret det stærkeste efterår nogensinde. Derfor er det et godt tidspunkt for mig at bevæge mig videre, og jeg glæder mig helt enormt til arbejdet med SBS Discoverys imponerende og varierede kanal-portefølje, siger Maiken Wexø i en pressemeddelelse fra SBS. Hun har arbejdet for TV2 de sidste seks år, hvor hun startede ud med at være kanalchef for TV2s nichekanaler Charlie, Zulu og TV2 Film. I 2009 blev hun chef for TV 2 Networks, og hun var blandt andet med til at lancere TV2s friluftskanal, TV2 Fri. Kun 17 år gammel blev Maiken Wexø i 1985 vært på på MTV i Europa. Her var hun i fire år. I 1997 blev hun uddannet som dokumentarfilminstruktør fra Den Danske Filmskole. Hun er kæreste med TV-kokken, Henrik Boserup. ;Mandag, 16. september 2013
Puk Scharbau: Bodil-vinder sagde nej til stjernelivet;" Dagbladet BT har studset over, hvad der egentlig blev af Puk Scharbau, efter at hun i 1995 fik sit helt store og Bodil-belønnede gennembrud som Lise Nørgaard i filmen ""Kun en pige"". Lige nu kan Puk Scharbau opleves som Kim Bodnias kone i TV-krimien ""Broen"", men ellers er det ikke meget, man har set til den dygtige skuespiller. Og det er der en god grund til, skriver BT. Hun har helt bevidst valgt det store rampelys fra og søgt ud på de små teatre i Københavns sidegader. Her har hun høstet massevis af anmelderros, men eftersom det er de færreste, der løser billet til forstillingerne, er hun gledet ud i den brede befolknings glemsel. Dertil kommer, at hun efter to børnefødsler sadlede om og tog en uddannelse, så hun i dag også arbejder som kommunikationskonsulent for virksomheder. Det sker med udgangspunkt i hendes eget firma, Actors Inc. Men skuespil bliver der dog stadig tid til i mindre roller på både TV og teatrene. ";Mandag, 16. september 2013
Amy Winehouse: Amy Winehouse var afhængig af makeup;" Sangerinden, Amy Winehouse, der lørdag ville være fyldt 30 år, havde samme forhold til sit hår og makeup som til alkohol. Hun var afhængig. Afhængig af, at det så rigtigt ud, skriver Ekstra Bladet.  - Hun følte sig nøgen uden paryk og eyeliner, men når først hun havde fået sin makeup på, kunne hun være sig selv, fortæller hendes stylist, Naomi Perry, ifølge avisen til Grazia Magazine. Amy Winehouse døde som 27 årig den 23. juli 2011. Da havde hun i adskillige år chokeret offentligheden med sin skandaløse adfærd i ofte stærkt beruset tilstand. Hendes største hit er da også meget betegnende sangen ""Rehab"" fra gennembrudsalbummet ""Back to Black"", der udkom i 2006. Sangen er inspireret af hendes agents opfordring til hende om at lade sig indlægge på et alkoholafvænningshjem. Hun nægtede og skfitede agent, men burde nok have lyttet. Hun døde af en alkoholforgiftning. ";Mandag, 16. september 2013
Boy George: Boy George sat på plads af sin mor;" Den britiske sanger og dj, Boy George, havde set frem til at deltage i TV-programmet ""Big Brother"", men han har måttet trække sit tilsagn, efter at hans mor, Dinah O'Dowd, satte hælene i. Hun skulle ikke nyde noget af at se sønnen udlevere sine egne og familiens private hemmeligheder i den bedste sendetid, skriver Ekstra Bladet. Hun har angiveligt truet med at forlade, hvis Boy George insisterede på at deltage i det berømte TV-realityprogram. Boy George havde kæmpesucces i midt-80'erne som frontfigur i gruppen ""Culture Club"". Deres største hits var ""Do you really want to hurt me"" og ""Karma Charmeleon"". Men siden har der været stille om manden med det outrerede udseende med masser af makeup. Han har været ude i et voldsomt narkomisbrug, men har også haft succes som dj og med to selvbiografier, der har solgt godt. Og nu ser det ud til at han og ""Culture Club"" vender tilbage. De skulle arbejde på et nyt album, og efter sigende arbejder de også på en verdensturné. ";Mandag, 16. september 2013
Stine Bramsen er blevet gift; Selv om efteråret officielt er startet, så er det ikke ensbetydende med, at bryllupssæsonen er slut. Således blev Stine Bramsen, sangerinde i bandet Alphabeat der nyder stor succes både i ind- og udland, gift i går.   I dag undskyldte Stine Bramsen på sin Instagram-profil for sit fravær i går og skrev blandt andet: ”I was a little bit busy getting married to the most wonderful man in this world”, ledsaget af et billede af den lykkelige brud, der fik hjælp til bryllupslooket af makeup artist Nicci Welsh. Stine Bramsen blev gift med Kasper Adsbøl, som hun ifølge SE og HØR har været sammen med siden 2011. De nygifte stammer begge fra Silkeborg og Kasper Adsbøl, der er kommunikations- og pressemedarbejder hos Operate A/S friede til Stine Bramsen tidligere på året. Se billedet af den lykkelige brud her. ;Søndag, 15. september 2013
Kandis-Johnny: Jeg kan godt være romantisk; Johnny Hansen har haft stor succes med sin musik, og masser af kvindelige tilhængere. Når det kommer til kærlighed har den populære musiker dog kendt modgang, men her fortæller han om sin lykke med Gitte. Hvad der for Kandis for alvor begyndte med ’En lille ring af guld’, er blevet til meget mere gennem årene. Kandis har tilbagelagt 1,3 millioner kilometer på landevejene – det svarer til mere end 30 gange rundt om jorden – for at spille på kroer, i haller, på markedspladser eller musikfestivaler. I et interview med Familie Journal fortæller Johnny, at hans store idol er hans far, Bjørn Hansen, musikeren fra det populære Dansk Top band ’Bjørn & Okay’. Men han har også masser af roser til overs for kæresten Gitte, som ifølge ham selv har lært ham, at man skal tale om tingene. En enkelt serenade har hun da også fået med på vejen, fortæller han: - Jeg kan faktisk godt være lidt romantisk. Jeg skrev sangen ’Du betyder mere, end du tror’ til Gittes 40-års fødselsdag. Gitte Mortensen og Johnny Hansen mødte hinanden 13 måneder efter han på tragisk vis mistede hustruen Helle, der er mor til døtrene Cecilie og Caroline. Da de fandt ud af, at de skulle være forældre, var de enige om, at Johnnys døtre som de første skulle have nyheden. Den øvrige familie og alle vennerne måtte vente nogle måneder. Heldigvis blev søstrene lykkelige for nyheden, og Gitte har udviklet et varmt og fortroligt forhold til dem begge. Sammen har de nu sønnen Nicklas med kælenavnet ’Bimmer’. Johnny havde dog ikke travlt med at falde på knæ, og i januar udtalte Gitte til Ude og Hjemme: – Jeg ved, at en thybo ikke rider samme dag, han sadler. Men det her går altså for langsomt. Hvad venter manden på? På sønnen Nicklas’ 1-års fødselsdag den 21. maj skete det, da Johnny friede til Gitte i hjemmet i Hurup. Og siden har de to holdt sammen. LÆS OGSÅ:  Det var det mest pinlige Kandis-Johnny har været ude for. Læs mere på familiejournal.dk Læs også om Gitte og Johnnys store lykke, kort efter lille ’Bimmer’ blev født på udeoghjemme.dk  ;Søndag, 15. september 2013
Lise Rønne: Derfor skal jeg ikke have flere børn; Danskerne kender Lise Rønne som vært for fire sæsoner af ”X Factor”, og lige nu er hun aktuel både fredag aften i DR-programmet ”Mentor” og torsdag aften i programmet ”Læsø Kalder”. Privat har hun og kæresten Mikkel Lucas Overby to børn. Nelson på tre år og Eva på snart et år. Og Lise Rønne har da også altid vidst, at hun gerne vil have børn. – Egentlig regnede jeg også med, at jeg skulle have mere end to. Men det skal jeg så nok ikke, ved jeg nu, siger hun. Jeg vil også leve for mig selv For en ting er, hvad man forestiller sig, noget andet er, hvad virkeligheden og hverdagen bringer. - Der var én, der meget klogt sagde til mig, at det gælder om at se på den, man er. Og når jeg ser på, hvad jeg er for én, så ja: Jeg lever for mine børn. Men jeg vil også gerne leve for mig selv, siger hun og fortsætter: – Jeg kan godt lide at arbejde og have en karriere. Jeg kan godt lide at have tid til mig selv. Jeg kan godt lide at se mine venner og rejse og læse bøger. Og så skal jeg måske ikke binde an med også at have fire børn, vel, lyder det fra Lise Rønne. LÆS OGSÅ:  Gense de smukke kjoler, Lise Rønne havde på som vært for ”X Factor”, og få svaret på hvorfor hun afviser at blive ”X Factor”-vært igen – på søndag.dk Også TV-værten Cecilie Beck afviser, at hun og Rasmus Tantholdt skal have børn. På søndag.dk fortæller hun hvorfor    ;Søndag, 15. september 2013
Signe Svendsen om sin MGP-rolle: Ret blondineagtigt; Det er 12 år siden, Signe Svendsen blev landskendt overnight, da Rollo & King vandt det danske MGP og blev nummer to i det internationale Melodi Grand Prix med ørehængeren ”Der står et billede af dig på mit bord”, der på engelsk fik titlen ”Never ever let you go”. Men at den 39-årige sangerinde skulle stå som frontfigur til det europæiske Melodi Grand Prix foran millioner af mennesker, havde hun bestemt ikke regnet med. Det fortæller hun i et interview med FEMINA. - En bekendt havde anbefalet mig som korsanger til duoen Rollo & King, som indspillede deres plade i et studie lige i nærheden af, hvor jeg boede. Og jeg kunne da godt tænke mig at være sådan én, de ringede til, når de skulle bruge en sangerinde i studiet, så jeg sagde ja tak, siger Signe Svendsen. Frontfigur Men da hun en dag kom forbi studiet for at hente nogle ting, var Søren Poppe og Stefan Nielsen ved at indspille en sang til Melodi Grand Prix. - Produceren spurgte, om ikke lige jeg kunne smutte ind og synge kor på omkvædet, nu jeg var der – jo, jo, det kunne jeg da godt. Mens jeg var ved det, bliver de så enige om ude i kontrolrummet, at jeg skal synge andet vers – om jeg kunne give et bud på det? Jo, jo, det kunne jeg da også godt, fortæller Signe Svendsen. Efterfølgende tænkte hun ikke mere over det, lige indtil sangen skulle afprøves med koreografi ude i DR’s studier. - Først der gik det op for mig, at jeg spillede en eller anden frontfigur-rolle. Ret sent og helt blondineagtigt. HVAD? Skal jeg komme gående dér HELT ALENE? Nå! Det kom fuldstændig bag på mig, det var bestemt ikke noget, jeg havde sigtet imod, siger Signe Svendsen til FEMINA. LÆS OGSÅ:  Trine Pallesen er ikke bange for at sige, at hun synes ”plasticpatter er sygt”. Læs hvorfor, på femina.dk Læs på femina.dk, hvorfor livsstilsforskeren Henrik Dahl har så meget kvindetække, at han en overgang måtte gå til psykolog  ;Søndag, 15. september 2013
Christiane Schaumburg-Müller designer T-shirt; Når Toms EKSTRA ruller sin efterårskampagne ud, er det med Christiane Schaumburg-Müller som frontfigur. Sammen med Kim Grenaa fra GrenaaBuchard har hun designet den T-shirt, hun bærer i annoncerne og som eksklusivt kan købes via trendsales.dk for 249 kr. og er lavet i et begrænset oplag på 1.200 styks. Overskuddet går til de 4.800 ghanesiske kakaofarmere og deres familier, som dyrker al kakaoen til Toms EKSTRA-chokoladen. ’Design en lækker T-shirt til danske kvinder, kræs om detaljen og gør den så smuk, at man vil ønske at købe den og dermed støtte kakaofarmere i Ghana’. Sådan lød udfordringen fra Toms EKSTRA i foråret til det venneparret Christiane Schaumburg-Müller og Kim Grenaa, og de var begge klar. - Der er en samvittighed bag mærket. En af de ting som har gjort mest indtryk på mig er, at når Toms EKSTRA køber kakaobønner betaler de en merpris. En merpris som bliver brugt til brønde, skoler og uddannelse og andre ting. Det synes jeg er fantastisk.  Det gør en forskel for fremtiden, forklarer Christiane Schaumburg-Müller i en pressemeddelelse. Sammen med Danida og Ibis har Toms siden 2007 arbejdet for bedre uddannelse, øget indtægt til farmerne og bæredygtig udvikling i Ghana. Netop det har fået Christiane til at involvere sig endnu mere i år. Den T-shirt Christiane bærer i kampagnen ’EKSTRA Kræsen’ sættes til salg i begrænset oplag. Pengene fra salg af T-shirten kan gå til fem særlige projekter, som gennemføres med hjælp fra Ibis og Danida. På Toms EKSTRAs facebookside kan fans være med til at vælge hvilket projekt der skal modtage de ekstra midler. LÆS OGSÅ:  Se her, hvordan Christiane Schaumburg-Müller gerne fejrer sine dyre køb på ELLE.dk Se billeder af Christiane Schaumburg-Müller i T-shirten på ELLE.dk  ;Søndag, 15. september 2013
Helle Dolleris: Anders Lund Madsen motiverede mig; For et år siden – for præcis ét år siden, september 2012 – tog skuespiller Helle Dolleris, der er bedst kendt for sin rolle i TV-serien Charlot og Charlotte, en beslutning. En beslutning om, at nu kunne det være nok. Det skulle være nok med den tiltagende slaphed, hun mærkede, når hun stod på scenen og ville udtrykke noget med sin krop, som hun plejede at kunne, men nu forpustet kæmpede med. Nok med de kilo, der lige så stille havde listet sig på sidebenene og sladrede om de vaner, hun havde fået. Som den med lige at dreje inden om bageren om morgenen, når hun havde gået tur med hunden, og tage en kanelsnegl med hjem, for det skyldte hun sig selv. Eller den med at spise pasta rigtig tit, for hun elskede jo pasta. – Jeg besluttede, at jeg simpelthen måtte blive stærkere. Det førte så til, at jeg også er blevet slankere og sundere. Og det hjælper jo unægteligt også en hel del på humøret, siger Helle Dolleris, der i dag passer en størrelse 34 i tøj, samtidig med at hun ser bomstærk ud. Startede på Arndals bootcamp Men hvad var det, der fik hende i gang? – Altså, her må jeg lige sige undskyld til Anders Lund Madsen. Undskyld, at jeg tænkte sådan om ham. Men jeg så i et blad, at han havde været på en bootcamp, hvor han gennem et træningsforløb havde tabt sig. Og da jeg så ham stå dér i sine sølvshorts og med bar overkrop, tænkte jeg: Hvis han kan, kan jeg også. Så det var simpelthen Anders Lund Madsen, der gav mig sparket, uden at han anede det, siger hun og ler. Helle Dolleris allierede sig herefter med træner og kostvejleder Lotte Arndal og kom på bootcamp og tabte sig, og ser altså ud, som hun gør i dag, stærk og fit. – Jeg har bare fortsat med det, jeg lærte. Jeg styrketræner flere gange om ugen, og jeg spiser ordentligt. Så siger folk tit: Men er det ikke kedeligt? Du må vel ingenting. Nej, det er ikke kedeligt. Og jeg må alt, hvad jeg vil. Bare med måde. Jeg spiser stadig flødeskumskager og chokolade. Men jeg gør det bare ikke hver dag eller hver anden, for den sags skyld. Er du træt af de overflødige kilo. På søndag.dk finder du den effektive slankekur, hvor du taber dig et kilo om ugen uden at være sulten Fik knækket koden Nu, ét år efter at Helle Dolleris tog springet op over gærdet dér, hvor det var højest, er hun så glad for sin nye livsstil, at hun tør tro på, at hun aldrig falder tilbage til den gamle igen. – Når man først får knækket koden, er det ikke svært, for jeg kan jo simpelthen mærke, hvor godt det er for mig at træne og spise, som jeg gør, siger hun og fortsætter: – Hovedgevinsten er, at jeg er blevet stærk og har fået mere energi, og at mit blodsukker, som jeg ellers altid har haft problemer med, er kommet i balance. Jeg spiser ikke særlig meget pasta mere. Jeg troede ellers ikke, at jeg ville overleve uden. Og hvor jeg før tænkte, at jeg skyldte mig selv en kanelsnegl, tænker jeg nu, at jeg skylder mig selv at være sund, siger hun og indrømmer, at hun ikke er helt sund hele tiden. – Men altså, så er jeg heller ikke sundere, vel. Jeg kommer stadigvæk til at ryge en cigaret en gang imellem, siger hun. LÆS OGSÅ:  Vil du vide, hvordan grevinde Alexandra holder sig i form? Det afslører hun på søndag.dk Effektiv slankekur : Tab dig et kilo om ugen uden at være sulten  ;Søndag, 15. september 2013
Hun er den nye favorit i Vild med dans; Men det er ikke kun hjemme i stuerne der bliver fulgte nøje med, når de modige dansere svinger ben, lår og andre legemsdele på det bonede ”Vild med dans”-gulv. Hos bookmakerne blev der travlt efter fredagens show – for nu viste der sig for alvor et billede af, hvem der måske kan gå hele vejen til finalen. Og det har oddsætter hos Danske Spil i den grad rette måtte sande, og favoritten peger nu i ny retning Mie Skov svinger ikke bare battet, men svinger også godt i dansen. Hun fik aftenens højeste karakter på 16 point af ”Vild med dans”-dommerne, og Danske spil tror nu på, at bordtennisspilleren går hele vejen, udtaler odssætter Jan Trier. - Hun leverede den flotteste præstation, en ”nydanser” har leveret i ”Vild med dans”. Vi giver pengene igen 3,50 gange, hvis hun og partneren, Mads Vad, vinder trofæet, siger Jan Trier, der er oddssætter hos Danske Spil. Herunder kan du se, hvordan Danske Spil sætter deres odds på en vinder: 1 Mads Laudrup og Claudia Rex 5,002 Mathilde Norholt og Thomas Evers Poulsen 6,003 Maria Lucia og Morten Kjeldgaard 5,004 Mie Skov og Mads Vad 3,505 Le Gammeltoft og Frederik Nonnemann 60,006 Thomas Ernst og Malene Østergaard 11,007 Charlotte Fich og Marc Christensen 11,008 Claes Bang og Katrine Bonde 40,009 Uffe Holm og Karina Frimodt 12,0010 Matthias Hundebøll og Mie Moltke 15,0011 Mette Blomsterberg og Michael Olesen 12,0012 Allan Simonsen og Sofie Kruuse 28,00 ;Lørdag, 14. september 2013
Rørt Mads Steffensen: Det er heldigvis gået rigtig godt; Selv om det var i den forholdsvis tidlige ende af en lørdag formiddag, var der i dag masser af folk omkring indgangen til DR’s Koncerthuset i Ørestaden allerede lidt over klokken 8. Anledningen var det populære radioprogram på P3 ”Mads & Monopolet,” der ved dagens sending fejrede, at det var 10 år siden, programmet havde sin debut. Det skulle selvfølgelig markeres på behørig vis, og derfor var der masser af engageret publikum, der havde løst billet til Koncerthuset og til at høre en perlerække af ”monopolisterne”, der under værten Mads Steffensens kyndige ledelse gav deres besyv med omkring forskellige dilemmaer. Imellem dilemmaerne kunne publikum nyde DR UnderholdningsOrkestret, der sammen med Marie Key, Outlandish og Tim Christensen sørgede for de musikalske indslag. Udsendelsen startede klokken 9, og da det sidste vokale punktum skulle sættes lige før klokken 12, var det en rørt Mads Steffensen, der takkede alle de, der med til at lave programmet. - Jeg har været spændt på, hvordan det ville gå, og det er heldigvis gået rigtig godt. Det gik, som vi havde planlagt, fortalte en meget glad Mads Steffensen bagefter til BILLED-BLADET.   ;Lørdag, 14. september 2013
Rasmus Seebach: Jeg skal helt sikkert have børn; 33-årige Rasmus Seebach har travlt med sin karriere og er netop udkommet med singlen ”Olivia”. Men arbejdet betyder ikke alt, og sangeren er fast besluttet på, at han en dag skal stifte familie. - Guderne skal vide, at jeg tidligere i mit liv virkelig har anstrengt mig for at finde en dybere mening med det hele. Men jeg kan sgu ikke rigtig finde den. Det er en rar erkendelse. Måske er meningen ”bare”, at man skal skabe en familie, siger Rasmus Seebach til BT og tilføjer: - Måske er det bare så enkelt. Få børn. Elske dem. Og, ja. Jeg skal helt sikkert selv have børn og familie, men der må gerne gå et par år mere. Seebach har siden maj været kæreste med den 13 år yngre jurastuderende Julie Teglhus, som han fornyligt fortalte til BILLED-BLADET, at han er sammen med næsten hele tiden. Så måske bliver det hende, som senere hen bliver mor til hjerteknuserens børn. ;Lørdag, 14. september 2013
Jes Dorph: Derfor elsker jeg Louise; Jes Dorph-Petersen har været igennem nogle ret store ændringer i sit liv igennem de seneste år. Han skiftede nyhedsjobbet på TV2 ud med et fodboldjob hos TV3, han blev skilt, og så fandt han kærligheden igen. Han blev nemlig forelsket i Louise Lehrmann, som også arbejder hos TV3, og som han nu er forlovet med. Til magasinet Liv forklarer han, hvorfor netop Louise fangede hans opmærksomhed. - Jeg har forelsket mig i en begavet og livserfaren kvinde. Vores forhold er dybere end noget, jeg har prøvet før. Vi hopper måske ikke så meget rundt og spiser is i solen, men med Louise er jeg ikke bange for at tale alvorligt og være ærlig og sårbar. Jeg tør indrømme mine fejl over for hende. Det er en lettelse for mig, for jeg har ikke altid været god til at stå ved mine fejl, siger Jes Dorph-Petersen til Liv. LÆS OGSÅ:  Læs hvordan Jes Dorph-Petersen friede til Louise Lehrmann Se billeder af, hvordan parrets hjem ser ud  Medina bliver sikkert pæn en dag Det er nemlig langt fra alle kvinder, der kan gøre et godt indtryk på den garvede tv-vært. Hun må eksempelvis ikke være for sart. - Talentfulde, dygtige og stærke kvinder gør indtryk på mig. Louise er et godt eksempel. Hun har skabt sin egen karriere og arbejdet hårdt. Det beundrer jeg. Pivhoveder og dumme mennesker har jeg det til gengæld svært med, siger han til Liv. Jes Dorph-Petersen er i øvrigt snart aktuel med sin første bog ’Dorph – historier fra den anden side’ i slutningen af september. LÆS OGSÅ:  Jes Dorph: Svært at komme af med Hellerup-boligen inden bryllup Glad Jes Dorph: Her er bryllupsdatoen  ;Lørdag, 14. september 2013
Charmen redede Claes Bang gennem Vild med dans;" Nerver og nervøsitet var ved at tage magten fra skuespiller Claes Kasper Bang, inden han skulle på gulvet med rutinerede Katrine Bonde. Parret var blandt de seks, der skulle have dommer-karakterer for deres præstation. Dommerne var ikke imponerede over skuespillerens cha-cha-cha, som de kun honorerede med samlet seks point - det laveste, der blev givet på premiere-aftenen. -Jeg elsker store, flotte mænd som Claes, men den cha-cha-cha var altså ikke god, sagde Britt Bendixen til BILLED-BLADET efter showet. Men ""man kan vel ikke gøre for, at man har charme"", og seernes sms-stemmer redede alligevel charmetrolden Claes og partneren, Katrine, fra at ryge i omdans næste fredag. Til gengæld sendte seerne DJ Le Gammeltoft og Frederik Nonnemann til omdans. De fik også en rigtig skidt start. Le Gammeltoft havde det svært med dansen, og 23-årige Frederik Nonnemann, der er ny i showet, fik skæld ud af Britt Bendixen. Hun ""dirrede af raseri"" fordi, der gik for lang tid, før der kom et cha-cha-cha-trin. Og her til morgen er Le Gammeltoft fløjet til Kenya for at lave velgørenhed med Fair Trade, så der bliver ikke tid til træning. Britt Bendixen var i usædvanligt skrapt, men også vanligt festligt humør og fik i løbet af aftenen udråbt sig selv til både ordstyrer og dansepoliti. Som danse-politibetjent var hun svært begejstret for bordtennisspilleren Mie Skov, der sammen med Mads Vad leverede en helt forrygende cha-cha-cha. Til gengæld fik Mette Blomsterberg knejset så meget med nakken, at dommer Nikolaj Hübbe frygtede hendes hoved vil knække af. Mattias Hundebøll og Mie Moltke, fik flotte 12 point for deres vals, og Mattias fik straks tilnavnet Clark Gable. Fodboldspilleren Mads Laudrup fik også mange roser for sin vals med Claudia - og han dansede over i købet med en brækket tå på højre fod. -Jeg er bare SÅ lettet og lykkelig, lød det fra supersympatiske Mads Laudrup efter showet. ";Lørdag, 14. september 2013
Endnu en mentor er røget ud af Blachmans show; Mens premieren på ”Vild med dans”’ ruller over skærmen på den konkurrerende TV-kanal for 10. sæson, blev det til et exit for Waqas i tredje liveshow af ”Mentor på DR1. Waqas blev stemt ud af og hans mentee Magnus fik en ny mentor. - Jeg er rystet. Jeg forstår det ikke. Mit job blev gjort på scenen, og jeg kunne ikke have gjort det bedre, siger Magnus til dr.dk. Blachman fik egenrådigt lov til at vælge ny mentor til den følelsesladede Magnus, der den kommende uge skal arbejde sammen med Nikolaj Nørlund. - Jeg tror, at du vil få sindssygt meget ud af det, fortalte Thomas Blachman, ifølge dr.dk. ;Lørdag, 14. september 2013
Lykke Friis: Min hund er den bedste investering; Den 43-årige tidligere energi- og klimaminister Lykke Friis havde aldrig troet, at hun skulle blive så forelsket. Og så i en hund. Men det var ikke desto mindre, hvad der skete, da hun første gang mødte sin hanhund af racen bichon havanais, som hun senere gav navnet Winston efter den britiske premierminister. - Ja, jeg blev jo snydt! Min mand havde sagt, at vi bare skulle ud at kigge på en hund, men det er jo ikke det samme, som at tage ud at kigge på en ny taske, så vi blev jo selvfølgelig nødt til at tage den med hjem, siger Lykke Friis. Hun kommer ikke selv fra et hjem med dyr, men det gør hendes mand, seniorkonsulent i Kommunernes Landsforening Peter Warming, og derfor var hans savn efter en hund stort, og i dag kan Venstre-politikeren slet ikke forestille sig et liv uden hund. - Det er perfekt at have en hund, og at man er tvunget til at gå tur med den, for jeg får talt med et hav af mennesker, efter jeg har fået hund, og har virkelig lært folk i kvarteret at kende. Som minister var det utroligt godt, for det er en isbryder af dimensioner, siger Lykke Friis. Overvejer flere hunde Hunden Winston har kun en enkelt testikel, så hvalpe ser det ikke ud til, at der bliver noget af, men derfor er den nu alligevel gået hen og blevet forlovet ind i den politiske familie i Venstre. Lykke Friis fortæller, at den har kastet sin kærlighed på Søren Pinds søns hund, men til trods for det deler den nu stadig seng med hende og hendes mand. - Vi startede med at sige, at den skulle i hvert fald ikke op i sengen, men så kom den alligevel op i fodenden, og så kan I nok regne ud, hvad der så skete. Vi har jo ingen børn, og så kæmper vi da lidt om, om det er fars hund eller mors hund. Vi taler også om at få én mere, men det bliver nok for besværligt at rejse med to hunde, men han er jo også helt unik, siger Lykke Friis. Lykke Friis og hendes mand skal nu for tredje gang deltage i Hundens Dag i Tivoli på lørdag med Winston iklædt Bayern München-fodboldtrøje, fordi Lykke Friis er dedikeret fodboldfan. Temadagen afholdes i samarbejde med Dansk Kennel Klub og Tivoli, hvor hundene har gratis adgang til haven. LÆS OGSÅ:  Læs om Lykke Friis’ stilhemmeligheder på IN.dk Nu er det blevet forbudt at foretage dyreforsøg i EU. Læs mere på IN.dk  ;Lørdag, 14. september 2013
Sarah Grünewald: Jeg fortryder ikke nøgenbilleder; Den nye ”Vild med dans”-værtinde Sarah Grünewald er fræk. Rigtig fræk faktisk.  Så fræk, at hun har vist det hele som model. Men den 29-årige skønhed fortryder intet, for hun mener, at hun har gjort det på en ordentlig måde.  LÆS ALT OM ”VILD MED DANS” – KLIK HER!  - Det var professionelle dygtige fotografer, jeg arbejdede sammen med. Jeg har ikke noget imod at lave nøgenbilleder, så længe det er flotte, kunstneriske billeder. Jeg har ikke været blufærdig i forhold til mine bryster i den situation, fordi jeg har været tryg, siger Sarah Grünewald i et interview med Alt for damerne. Modellen startede sin karriere som 17-årig og har siden rejst rundt i hele verden. Efterfølgende har hun haft en rolle i filmen Dirch, været vært på Zulus Store Datingshow på TV2 Zulu og er ud over Vild med dans lige nu aktuel i komikeren Mick Øgendahls komedieserie Tomgang. Udseendet har helt sikkert været en del af hendes succes, og Sarah Grünewald er da også selv ret godt tilfreds og fortryder ikke, hvor karrieren startede.  LÆS ALT OM SARAH GRÜNEWALD– KLIK HER!  - Selvfølgelig spiller det også ind, at jeg aldrig har været overvægtig eller ked af den måde, jeg ser ud på. Det er også en del af det at være tryg. Jeg har aldrig smidt tøjet og bekymret mig over, hvad de andre tænkte. Til gengæld har jeg altid været blufærdig over for nye kærester, siger Sarah Grünewald i interviewet. Sarah Grünewald er ny Vild med dans-vært i samspil med Claus Elming og havde fredag den 13. september debut på TV 2. LÆS OGSÅ:  Sarah Grünewalds forgænger Christiane Schaumburg-Müller O’Connor har fået nyt job i skønhedsbranchen. Læs hvilket på IN.dk  ;Lørdag, 14. september 2013
De unge mødre: Natascha Linea savner sin datter; Det virker helt forkert for Natascha Linea og Bent, at de skal besøge deres egen datter. De står foran plejefamiliens hus. Alt virker forkert. Deres lille datter er derinde hos en anden familie, men Natascha Linea og Bent står udenfor og banker på. De sekunder, det tager, før plejemoren åbner døren, føles som timer, for alt i dem skriger af savn og længsel efter deres nyfødte datter, som ligger få meter derfra på den anden side af døren, skriver Ude og Hjemme. Frustrationerne hober sig op - Det virker helt forkert, at vi skal besøge vores datter. Hvad har vi gjort, siden vi ikke må beholde vores datter og se hende vokse op, spørger den 18-årige nybagte Det er fire uger siden Lia blev taget fra dem blot fire dage efter fødslen. De nåede ikke at få hende med hjem fra hospitalet, så børneværelset står urørt hen. - Vi bliver taget godt imod af plejemoren, som smiler til os. Hun virker nu meget flink, men hun skal bare ikke passe vores datter. Det skal vi selv, siger Natascha Linea. God kontakt med Lia Lia ligger fin og uskyldig i sin vugge. Bent tager hende forsigtigt op, kysser og krammer hende. Hun slår øjnene op og kigger på sin far med store mørke øjne. - Min mave snører sig sammen af længsel til vores eget kød og blod. Jeg får min datter i mine arme. Det er helt uvirkeligt, at det er en hel uge siden, jeg stod med hende i mine arme sidst. En uge siden sidst jeg sidst følte hende, rørte hende, og en uge siden jeg kunne dufte hende fantastiske baby-duft, siger hun. Lia har det godt De får lov til at give hende et bad, og sundhedsplejersken måler og vejer hende. Den lille pige vejer over 3000 gram nu, og sundhedsplejersken er tilfreds. - Plejefamilien giver os mange oplysninger om vores datter. De siger, hun sover igennem og er begyndt at spise meget mere end før. De er virkelig søde, men vi har så meget brug for at være alene med Lia, uden at vi bliver kigget over skulderen, uden at vi føler, vi skal stå til regnskab, og uden at vi føler vi nærmest skal spørge om lov til at være sammen med vores eget barn, forklarer den unge mor. Savnet er smertefuldt Halvanden time går hurtigt. Igen står de ude foran huset, og de ved, der går en uge, inden de ser deres lille pige igen. - Det er en ubeskrivelig følelse. Jeg vil ikke ønske det for nogen andre, for det er så smertefuldt, at andre skal passe hende, når vi selv så brændende ønsker det, siger Natascha Linea. - Vi savner vores datter utroligt meget. Vi vil kæmpe for altid for at få hende hjem igen. Hjem hvor hun hører til, siger hun og finder en smule trøst i at vide, at advokaterne og deres private socialrådgivere kæmper deres sag. LÆS OGSÅ  Læs også, hvorfor kommunen valgte at tvangsfjerne Natascha Lineas datter allerede 4 dage efter fødslen på udeoghjemme.dk Læs også, hvorfor Nanna fra De unge mødre er ked af de hårde kommentarer om hendes nye kæreste på udeoghjemme.dk    ;Lørdag, 14. september 2013
Vild med dans åbnede med et brag; Jubilæumssæsonen af TV 2-succesen Vild med dans startede fredag med at være tro mod de foregående ni sæsoner: Den stod på et overflødighedshorn af underholdning i trygge rammer - og så alligevel med en helt ny oplevelse. 12 nye kendisdansere kalder på nysgeriigheden og den nye vært Sarah Grünewald blev målt og vejet hjemme i stuerne. Er hun lige så god som Christiane og de andre forgængere? Smuk og frisk var Sarah Grünewald i hvert fald i en stram, sort blondekjole. Seks af de 12 par kom på gulvet, og de leverede varen på hver sin måde. Mads Laudrup og Claudia Rex viste, at de kan blive manges yndlinge med en fin vals, der var fuld af underlagt ungdommelig usikkerhed på den søde måde, Deres modsætninger var på mange måder Mie Moltke og musikeren Mattias Hundebøll, der udstrålede en anderledes rå og fræk energi i deres vals. Konditoren Mette Blomsterberg og hendes partner Michael Olesen dansede også vals og placerede sig indtryksmæssigt lige midt mellem de to andre valsepar. De tre resterende par på gulvet dansede cha cha cha, og det så lidt mere krævende ud. Især DJ Le Gammeltoft, som danser med debutanttræneren Frederik Nonnemann og skuespiller Claes Kasper Bang, der danser med Katrine Bonde, havde begynder-hyr med helhedsindtrykket. Bedst i dén kategori var bordtennisspilleren Mie Skov og Vild med dans-veteranen Mads Vad. De seks par, der først skal i konkurrence i show nummer to, gav en smagsprøve på deres niveau i en fællesdans til tonerne af en helt ny Rasmus Seebach-sang, som fik en lige så overbevisende premiere som det TV-program, den blev lanceret i. Læs hvorfor Rasmus Seebach synger om Olivia her! Dommerne efterlod bordtennisspilleren Mie Skov og Mads Vad som deres favoritter på aftenen, mens Claes Kasper Bang og Katrine Bonde fik de dårligste karakterer. Seerne var helt traditionelt uenige med dommerne, så Le Gammeltoft og Frederik Nonnemann blev sendt til tælling og risikerer en tidlig exit i omdans mod næste uges dårligst placerede par. En skidt situation, da Le Gammeltoft skal til Afrika hele den kommende uge og ikke kan træne. ;Fredag, 13. september 2013
Rasmus Seebach: Derfor synger jeg om Olivia; I aftenens ”Vild med dans” på TV 2 optrådte Rasmus Seebach med sin nye single ”Olivia”. Men hvem er Olivia, og hvad handler sangen om? - Jeg havde en kæreste, da jeg var teenager, som jeg stadig løber ind i til de super vigtige, smarte, trendy fester. Ja, f.eks. på en natklub som Simons. Jeg kommer der jo selv, jeg er selv en festglad bytosse, forklarer Rasmus Seebach til BT og uddyber: - Men jeg bekymrer mig, når jeg ser ”Olivia” (navnet er ændret af Seebach, red.). Jeg husker den her dejlige og naturlige pige, der ikke tog det så højtideligt. Er hun der stadig? Bag det overfladiske. Jeg har billeder af os sammen, hvor vi griner og bare er os selv. Rasmus Seebach tror, at de fleste kan nikke genkendende til følelsen af at have mistet nogen på deres vej. Men han er sikker på sit eget svar, hvis ”Olivia” en dag skulle spørge ham, om hans succes har ændret ham. - Jeg ville forsikre hende om, at jeg stadig er den samme. Det er cool nok at trykke den af til festerne. Men husker vi os selv? Det er en lille tanke. Sådan opstår mine sange som regel, fortæller han til BT. ”Olivia” udkommer den 13. september og er første single fra Rasmus Seebachs kommende album ”Ingen”. ;Fredag, 13. september 2013
Downton Abbey-stjerne har svært ved morrollen ; I sidste sæson af TV-serien ”Downton Abbey” på DR1 fødte Michelle Dockerys karakter Lady Mary Crawley en lille søn med navnet George. Skuespilleren selv er vild med børn, men alligevel var det svært for hende at spille morrollen, da Mary og hende er som nat og dag. - Mary er ikke så kærlig, som jeg ville være med en baby, og det, syntes jeg, var virkelig hårdt. Jeg vil nusse dem, men Mary er praktisk, og det er den type mor, hun vil være, fortæller Michelle Dockery ifølge Hello Magazine. I virkeligheden har Michelle Dockery ingen børn. Hun dater i øjeblikket den irske PR-chef John Dineen, som hun mødte gennem sin kollega Allen Leech, som spiller Marys svoger, Tom Branson, i serien. ;Fredag, 13. september 2013
Mathilde Norholt er tryg i sin dansepartners hænder; I lighed med alle de andre er Mathilde Norholt både nevøs og spændt – men også fuld af glad forventning til premieren på ”Vild med dans” i aften kl. 20.00. Hun og Thomas Evers skal danse i den fælles opvisningsdans, som ikke giver point. Først næste fredag skal de på gulvet for at få karakterer fra de fire dommere. Men alligevel er det – også for Mathilde Norholt – første gang hun skal optræde på det efterhånden berømte dansegulv i studiet i Jenagade på Amager – så spændt det er hun. - Men jeg føler mig helt tryg i Thomas’ hænder, forsikrer hun på parrets fælles facebook-side. ;Fredag, 13. september 2013
Nicole Kidman i dramatisk styrt på åben gade; En cyklende fotograf kom alt for tæt på den 46-årige australskfødte skuespiller. Resultatet var en tur i fortovet for både cyklist og verdensstjerne. Nicole Kidman var netop på vej ind på sit hotel efter at have deltaget i New York Fashion Week, da sammenstødet skete. Kidmans bodyguards fik dog hurtigt hjulpet stjernen tilbage på benene igen, imens hun forgæves forsøgte at lede efter sine sko. Det er ulovligt at cykle på fortovet i New York, og politiet blev da også set tage en snak med cyklisten, der højst sandsynligt fik en bøde for stuntet. En ambulance blev kaldt til stedet, men Nicole Kidman slap med lidt skrammer. Heldigvis skulle der ikke være sket verdensstjernen noget ved sammenstødet – andet end en måske lidt øm stolthed – for hvem synes det er særligt rart at ligge og rode rundt midt på fortovet. ;Fredag, 13. september 2013
Prins betaler 2.6 millioner for Twillight-stjerne; Når man har uanede midler til rådighed kan det sikkert nogle gange være svært at finde ud af, hvad man skal bruge sine penge til. Det har tilsyneladende været tilfældet for en saudi arabisk prins, som for nyligt betalte ikke mindre end 2,6 millioner danske kroner for at tale med Twilight-stjernen Kristen Stewart i bare et kvarter. Det var filmskaberen Harvey Weinstein, der havde arrangeret det særprægede møde, skriver Glamour Magazine, og han fortalte om det ved filmfestivallen i Toronto ved screeningen af en musikfilm til støtte for orkanen Sandys ofre. Kristen Stewart kunne have valgt at beholde de 2,6 millioner selv, men i stedet valgte hun at donere hele beløbet til indsamlingen til fordel for Sandys ofre. LÆS OGSÅ:  Til en Twilight-premiere vakte Kristen Stor opmærksomhed ved at dukke op i en gennemsigtig kjole. Se den her på ELLE.dk Kristen Stewart på den røde løber i udtrådte kondisko. Se dem her på ELLE.dk  ;Fredag, 13. september 2013
Er Mattias Hundebøll og Mie Moltke klar til VMD i aften?; Er vi klar Mie?, spørger en lidt usikker Mattias Hundebøll, der i aften, sammen med Mie Moltke, skal forsøge sig med en svævende vals på Danmarks mest populære dansegulv. Parret er spændte og nervøse, og sommerfuglene flakser i maven. Men mest af alt glæder de sig til at få udløst mange, mange timers hård træning og vise publikum i studiet, seerne hjemme i stuerne – og, ikke mindst, de fire dommere: Anne Laxholm, Jens Werner, Brit Bendixen og Nikolaj Hübbe, hvad de kan præstere på dansegulvet. Mattias Hundebøll og Mie Moltke er ét af de seks par, der skal danse individuelt i aften, og de får derfor karakterer for deres dans. De øvrige seks danser en fælles opvisningsdans,. De får først dommer-karakterer næste fredag, hvor det er deres tur til at danse individuelt. På videoen her kan du se og høre Mattias og Mie diskutere, om du overhovedet er klar.  ;Fredag, 13. september 2013
Anders Bircow vender tilbage til Aarhus; Det er over ti år siden, Anders Bircow sidst optrådte fast på en teaterscene, men til næste år vender ham tilbage til Aarhus Teater, hvor han blev uddannet fra i 1977. Den 61-årige skuespiller skal nemlig spille en rolle i den berømte musical ”Les Misérables”, der har premiere på teateret den 21. marts næste år, skriver Jyllands-Posten. Anders Bircow skal spille krofatteren Thénardier, mens en anden garvet musicalstjerne, Stig Rossen, får rollen som Jean Valjean. Bircow har senest medvirket i turnéforestillingen ”Lærenemme Rita”, og han er nu i gang med en ”Linie 3”-turné. ;Fredag, 13. september 2013
Sådan bliver Vild med dans-premieren i aften; De har trænet og trænet og glæder sig afsindigt meget. Og i aften bliver spændingen så endelig udløst, når The Antonelli Orchestre spiller op til ”mere Vild end nogensinde med dans”. Foruden de 12 nydansere, er der også en helt ny debuterende vært i Sarah Grünewald, der for første gang skal prøve kræfter med rollen som værtsmakker med Claus Elming. Nye i showet er også to af de professionelle dansere – nemlig Frederik Nonnemann, der danser med Le Gammeltoft, og Sofie Kruuse, de danser med Allan Simonsen. Foruden Rasmus Seebach optræder L.I.G.A. og Kim Cessarion som musikalsk indslag til ”Vild med dans”-premieren i aften. Programmet for premieren er følgende: Tre par danser vals, og tre par danser cha-cha-cha. Disse seks par får karakterer af dommerne. De resterende seks par danser en fælles opvisningsdans, som der ikke gives karakterer for. Fredag den 20. september danser disse seks par så individuelt og får karakterer af dommerne. I aften stemmes ingen hjem – men det par, der får lavest karakter i aften fredag 13. september, skal ugen efter i omdans med det par, der scorer lavest karakter fredag 20. september. Vals danses af:  Mette Blomsterberg og Michael Olesen Mads Laudrup og Claudia Rex Mattias Hundebøll og Mie Moltke.  Cha-cha-cha danses af:  Mie Skov og Mads Vad Le Gammeltoft og Frederik Nonnemann Claes Kasper Bang og Katrine Bonde  Fællesdans:  Uffe Holm og Karina Frimodt Mathilde Norholt og Thomas Evers Poulsen Charlotte Fich og Marc Christensen Thomas Ernst og Malene Østergaard Maria Lucia og Morten Kjeldgaard Allan Simonsen og Sofie Kruuse  ;Fredag, 13. september 2013
Nicklas Bendtner er blevet opereret; 25-årige Nicklas Bendtner var tvunget til at holde en uges pause fra fodboldtræningen, da han i august måtte på operationsbordet for at få fjerne noget arvæv i lysken.   Det var et ukompliceret indgreb, men Arsenal-angriberen skulle bagefter begynde til genoptræning hos Pro Treatment i Dragør. - Det var et lillebitte indgreb, men det betød, at han blev beordret til en uges total pause, fordi han ikke måtte få pulsen op. Det var et lille tilbageslag i bestræbelserne på at få ham i topform, fortæller behandler Thomas Jørgensen fra Pro Treatment til Ekstra Bladet. Ifølge avisen fløj Bendtner i går, torsdag, fra England til Danmark for at tage til forebyggende træning hos behandleren, inden han rejste tilbage til London. ;Fredag, 13. september 2013
Rasmus Seebach: Det bruger jeg mine penge på; 33-årige Rasmus Seebach har reddet på en bølge af succes, siden han udkom med sit første album i 2009, og det har belønnet ham med millioner på kontoen. I stedet for at sløse pengene væk, har hjerteknuseren valgt at bruge en del af pengene på velgørenhed, og han er blandt andet blevet planfadder for en afrikansk pige. - Jeg havde jo aldrig troet, at den her karriere kunne være med til at hjælpe andre. Tænk at man kan skrive sange, som kan tjene penge til folk, der virkelig har brug for dem, siger Rasmus Seebach til Metroxpress. Den succesfulde sanger bruger dog også noget af sin indkomst på sig selv, og han fortæller om et køb, han netop har gjort.   - Jeg har næsten lige købt et hus på Frederiksberg, hvor jeg får min egen have. Jeg er slet ikke materialistisk og gider for eksempel ikke købe en flot båd eller en hjernedød bil, men gode tider kræver gode rammer, og derfor har jeg nu endelig købt mit eget hus, hvor jeg kan invitere folk over, og vi kan sidde og hygge os, fortæller sangeren til avisen. Rasmus Seebach udkommer i dag, fredag, med singlen ”Olivia”, og i aften optræder han med sangen under ”Vild med dans” på TV 2. ;Fredag, 13. september 2013
Silas Holst brillerer i ny musical; Silas Holst har i årets udgave af ”Vild Med Dans” valgt at udelukke sig selv i jubilæumssæsonen med en hovedrolle i musicalen ”Crazy for You”, som i går havde premiere på Det Ny Teater. Og den beslutning kan godt vise sig at være en af de bedre. Silas vil efter al sandsynlighed modtage stor ros fra alle fronter for sin præstation og i alle tilfælde sang og dansede Silas sig ind i sit premierepublikums hjerte i karakteren Bobby Child. Han tager egentlig til Nevada for at indkræve en gæld hos et konkurstruet teater, men ender i stedet med at forelske sig i sin skyldner, Polly Baker, spillet af Julie Steincke. En rimelig banal historie, som Silas og resten af holdet heldigvis formår at hæve til langt over teatrets tag. Musikken og dansen er sublim og scenografien og orkestret hjælper godt på vej. Silas Holst har måske ikke den stærkeste vokal, men hvad han mangler i stemmen, har han til gengæld i benene og i sit komiske talent. I Julie Steincke har teatret truffet et sikkert valg. Man føler sig i trygge hænder, og Julie synger endnu engang en stor rolle uden at vakle. Derfor var der også al mulig god grund til kram og roser, da Silas Holst´ mand, Johannes Nymark hastede fra Folketeatret i Nørregade, hvor han i øjeblikket spiller ”Valhalla” til Det Ny Teater, hvor der efter premieren traditionen tro skåles med et glas champagne. Også Silas´ mor, Lene Holst, havde fundet vej til scenen, hvor hun fik givet sin søn et velfortjent ”tillykke” og kram. ;Fredag, 13. september 2013
David Beckhams søde leg med datteren; David Beckham og hans nuttede datter Harper stjal opmærksomheden, da de tirsdag nød lidt far-dattertid på en legeplads i New York blandt andre forældre med børn. Toårige Beckham så ud til at nyde sin fars opmærksomhed, da han svingede hende på gyngen, mens hun sad godt til rette iført en fin lyserød kjole og et par moderigtige Doc Marten-læderstøvler. Måske var Harpers rå look inspireret af hendes mor Victoria Beckhams seneste tøjkollektion, som blev vist frem i søndags under modeugen i New York. Både far og datter var til stede på første parket, da mor Beckham viste sin kollektion frem på catwalken. ;Torsdag, 12. september 2013
Charlotte Fich smider danseskoene; Selv om træningen med dansepartneren, Marc Christensen, er både hård og intens, har skuespiller og sanger Charlotte Fich ikke tabt pusten. I aften, torsdag 12. september, optræder hun i Ukirke - Ungdomskirken på Vesterbro sammen med sit band. Udover at være skuespiller – og primært kendt som Ingrid Dahl i Rejseholdet – er Charlotte Fich nemlig også både sanger og sangskriver. I Ungdomskirken på Vesterbro finder man nye måder for samvær i kirken og i den forbindelse er aftenen i aften sat af til skønt samvær med Charlotte Fich, der synger og også har samtaler med pastor Thomas. Han er nemlig cool, synes Charlotte, som skriver sangtekster, der tager udgangspunkt i hendes egen verden, liv og følelser. ”Fra drømme til mål” er titlen på aftenens optræden – og Charlotte Fich går på scenen kl. 20.00. - Men baren er åben fra klokken 19.30, oplyser hun – og Ukirke oplyser, at de allerede nu er i fuld gang med at gøre stearinlys og rødvin klar. Så det er bare med at møde op, hvis du inden premieren på ”Vild med dans” vil se Charlotte Fich fra en helt anden side. ;Torsdag, 12. september 2013
DR-profilen Ole Sippel er død; Ole Sippel vil blive husket som en af Danmarks mest erfarne mellemøstkorrespondenter, som arbejdede for Danmarks Radio i mere end 40 år, hvor han også var programchef. DR skriver i en pressemeddelelse, at den kendte TV-profil havde været syg i længere tid og nu er afgået ved døden i en alder af 72 år. Hans kollega gennem 30 år, Steffen Gram, beskriver Ole Sippel med disse ord: - Han var en kontroversiel person med sin kompromisløse dækning af de politiske udviklinger i Mellemøsten, som han fik en del kritik for i løbet af årene. Men ingen var nogensinde i stand til at sætte en plet på hans troværdighed og professionalisme, udtaler TV-værten til DR. Ole Sippel blev ansat på Danmarks Radio i 1968 som 27-årig, og i slutningen af sin karriere arbejdede han som freelancer for TV-stationen, mens han havde sin base i Italien. ;Torsdag, 12. september 2013
Sascha Dupont: Min søn er verdens dejligste; For fem måneder siden fødte Sascha Dupont sit første barn, sønnen Timothy, og det er en drøm, der er gået i opfyldelse for hende for ægtemanden Bryan. Selv om hun nyder morrollen, betyder det dog ikke, at hun har planer om at udvide familien. - Han er verdens dejligste dreng, og jeg er verdens heldigste mor. Men at jeg har været heldig, betyder ikke, at jeg skal have flere børn, fortæller Sascha Dupont til Her & Nu og uddyber: - Jeg har fået ham som 38-årig, og jeg vil ikke friste skæbnen med at få flere børn i den her alder. Han er sund og rask, og vi er meget lykkelige. Så vi holder her og nyder ham. Den lille familie bor i USA, hvor Duponts mand er fra, og de har ikke tænkt sig at vende tilbage til Danmark. ;Torsdag, 12. september 2013
Oliver Bjerrehuus festede med verdensstjerne; Festaben Oliver Bjerrehuus er i øjeblikket i USA, hvor han deltager i New Yorks modeuge, som hvert år tiltrækker internationale stjerner. I år havde den berømte sanger Kanye West også besluttet sig for at lægge vejen forbi, og det resulterede i et møde mellem danskeren og amerikaneren, som han lagde et billede op af på Instagram. - Jeg stødte bare lige ind i ham til W Magazines fest i Financial District, skriver Oliver Bjerrehuus i en sms til Ekstra Bladet og tilføjer: - Vi stod bare og talte om musik udenfor. Oliver Bjerrehuus og Kanye West har dog andet end en musikinteresse til fælles. De er nemlig begge nybagte fædre. ;Torsdag, 12. september 2013
Helle Fagralid savner sin mand; Filminstruktøren Ole Bornadal har rygende travlt med optagelserne til den kommende DR-serie ”1864” om slaget ved Dybbøl. Scenerne blev først filmet i Prag og nu på Fyn, og det påvirker hans hustru, skuespilleren Helle Fagralid. - Vi har pendlet frem og tilbage for at være sammen. Vi savner hinanden konstant, fortæller Helle Fagralid til Her & Nu. Den 37-årige skuespiller giftede sig sidste år med instruktøren, og hun bor i øjeblikket alene i parrets hjem i Hellerup nord for København med deres fire sammenbragte børn, mens Bornedal arbejder i døgndrift. ;Torsdag, 12. september 2013
Sarah Grünewald og Claus Elming: Vi er så klar til Vild med dans; Sarah Grünewald og Claus Elming er helt klar til at byde seerne op til dans i morgen i et studie med et nyt look. En ny stor skærm vil levere flot grafik og give seerne en ny visuel oplevelse i ”Vild med dans”. - Studiet er bare så flot, og jeg glæder mig. Forleden lavede Claus og jeg en ”dummy” og gennemgik programmet, og det gik så fint. Det var så vildt og syret at stå på scenen og sige: ”Velkommen til Vild med dans!”, fortæller Sarah Grünewald til BILLED-BLADET. Programmets nye kvindelige vært har netop fået det endelige manuskript og er i fuld gang med at øve sig. - Min kæreste Rasmus er kørt i stilling til at lege Claus Elming derhjemme, og han klarer det så fint, siger Sarah Grünewald med et stort smil. Og Claus fortsætter: - Jeg glæder mig til at stå i morgen sammen med Sarah og præsentere hende for seerne. Hun er Danmarks nye store værtstalent, lyder roserne fra medværten. ;Torsdag, 12. september 2013
Mads Mikkelsens kendthed går ud over børnene; Mads Mikkelsen er for længst blevet et kendt ansigt ud over Danmarks grænser, og han fortæller i et interview med amerikanske The Independent, at han ikke er vild med paparazzo-kulturen, hvor fotografer ligger på lur og tager billeder af kendte mennesker. - Det er slet intet i sammenligning med det, I har herovre (i England, red.), men det eksisterer, og der er nogle spektakulære billeder af mig, hvor jeg køber møbler eller cigaretter. Det er virkelig irriterende hver gang, og specielt når du bliver fanget med din familie, fortæller skuespilleren ifølge Ekstra Bladet til The Independent. 47-årige Mads Mikkelsen, der snart kan opleves i anden sæson af TV-serien ”Hannibal” på Kanal 5, uddyber, hvordan hans kendthedsstatus går ud over hans børn, Carl og Viola, - Mine børn har nået en alder, hvor de vil stå på egne ben, og hvis de har fået et job, hvor ingen ved, hvem de er, så popper de lige pludselig op i et blad og skal begynde forfra. De vil være sig selv og ikke ses på som min søn eller datter, fastslår han. ;Torsdag, 12. september 2013
Blomsterberg danser I Vild med dans trods modstand fra DR;" Vi kender konditor Mette Blomsterberg fra DR, hvor hun har fungeret som vært for flere kageprogrammer - senest i ""Den store bagedyst"", hvor hun bedømmer håbefulde amatørkonditorer i kampen for at blive den bedste til at fremtrylle bagværk. Det, at netop hun, som vært på DR, har sagt ja tak til at deltage i TV 2s store underholdningsprogram, har da også affødt nogle løftede øjenbryn i Ørestaden. Dels ligger showet klos op ad DR's egen store fredagsundholdsningssatsning, ”Mentor"". Dels er det i det hele taget yderst sjældent, at man ser de to store TV-stationers værter deltage i underholdningsprogrammer hos konkurrenten. Det tillader de to stationer ganske enkelt ikke. Men det har slet ikke været noget, konditoren har haft med i sine overvejelser, førend hun takkede ja til at deltage, fortæller hun. - Jeg har fået reaktioner fra DR, da de blev klar over, at jeg havde sagt ja. Men jeg er jo ikke fastansat i DR, jeg arbejder freelance. Så jeg spurgte blot, hvor vielsesattesten var? Jeg har ikke noget i klemme. Der er intet følelsesmæssigt i spil for mig, smiler hun. - Tværtimod har jeg altid syntes, at ""Vild med dans"" var et skønt underholdningsprogram. Så da jeg blev spurgt, om jeg ville være med, tænkte jeg hvorfor ikke? Jeg vil gerne udfordre mig selv, og det får jeg rig lejlighed til her, lyder det fra kagernes dronning, der får fornøjelsen af Michael Olesen på dansegulvet. LÆS OGSÅ:  Se de tolv par i ""Vild med dans 2013"" Mette Blomsterberg Elsker at danse  ";Torsdag, 12. september 2013
Silas Holst: Hyggeligt at kysse Julie Steincke; De har været venner i ti år og har stået sammen på musicalscenen flere gange. I de kommende måneder kan publikum på Det Ny Teater så glæde sig til at opleve Silas Holst og Julie Steincke i hovedrollerne i stykket ”Crazy for you”. Her spiller danseren en playboy, mens Steincke spiller den pige, han forelsker sig i. Normalt kan det være lidt grænseoverskridende at skulle spille intime scener med skuespillere, man ikke kender, men det problem har Silas og Julie ikke. - Det er dejligt nemt at spille over for Julie. Vi har kendt hinanden i snart 10 år og har spillet kærester gud ved hvor mange gange. Jeg tror, det er sjette gang, siger Silas Holst til tv2.dk og tilføjer: - Det er dejligt, at der ikke er alle de grænser, man skal over, når man skal stå og råsnave hinanden. Det har vi ligesom gjort tusind gange før. Det er bare ”another day at the office”. Det er sgu lidt hyggeligt. ”Crazy for you” har premiere på Det Ny Teater i København torsdag den 12. september og spiller indtil december. ;Torsdag, 12. september 2013
Charlotte Fich kæmper med Vild med dans-holdningen; Skuespil- og sangscenen er hun vant til, men at gebærde sig på et dansegulv med den rette holdning og attitude er nyt land for Charlotte Fich. Men hvor der er vilje er der vej - og viljen mangler absolut ikke hos Charlotte, der knokler og kæmper - og får meget ros af sin professionelle dansepartner, Marc Christensen, der er stolt af hende. Se videoen, hvor Charlotte Fich træner valse-holdning, her...  ;Onsdag, 11. september 2013
Renée Toft Simonsen: Træt af machomænd; Mænd i stramme cykelshorts og høj fart skal passe på, hvis de møder Renée Toft Simonsen på cykelstierne i Aarhus. For den tidligere topmodel er dødtræt af at møde dem på sin løbetur i skoven. Det skriver hun i sin klumme i denne uges FEMINA. - Når man kommer løbende sådan en fredelig morgen ved halvottetiden, svedende i hyggelig samtale, og forskrækket må springe til side, vel at mærke for at redde sit eget liv, og ser, at det bare er en eller anden alfahan-machofyr i fucking cykelshorts og verdens grimmeste hjelm på hovedet, som tror, han er med i selveste Tour de France, ja, så bliver jeg personligt en smule aggressiv inden i, skriver Renée Toft Simonsen. LÆS OGSÅ:  Renée Toft Simonsen efter bruddet: Vi skal passe på hinanden Renée Toft Simonsen og Thomas Helmig skal skilles  Det er især attituden hos de mandlige cyklister, hun har svært ved at tage seriøst: - Hold nu kæft, når de kommer fræsende igennem skoven, ringer med klokken, som om de var brandmænd på vej til en meget vigtig brand. For sådan lyder den cykel-ringeklokke, når de i fuld fart kommer kørende 10 cm fra dig på stien. Får fantasier Og den smukke psykolog og forfatter er ikke for fin til at tænke grimme tanker om, hvad hun kunne tænke sig at gøre ved dem: - Jeg kan ikke lade være med at tænke, at de dér cykelentusiaster burde lære at planlægge deres tid, så de kørte bare fem minutter før hver morgen. Problemet for mig er nemlig, at jeg får fantasier om at skubbe til dem, når de kører forbi, og det er jo ikke særlig rart at få den slags tanker som: PUF, hov … der røg du da vist på numsen, arj hvor ærgerligt, der er godt nok meget blod i sådan et mandeben … gjorde et ondt? Det var godt, you had it coming!, skriver eks-topmodellen i FEMINA. LÆS OGSÅ:  Læs på femina.dk, hvilken sexoplevelse, Renée Toft Simonsen stadig mener, hun har til gode Renée Toft Simonsen har også stærke holdninger til kønsbehåring. På femina.dk kan du læse, om hun er for eller imod  ;Onsdag, 11. september 2013
Dan Rachlins søn er kæreste med Bubbers datter; For omkring 20 år siden var Dan Rachlins søn Kaspar og Bubbers datter Sofia med i en reklame fra Daells Varehus, hvor de poserede som tøjmodeller og kyssede hinanden uskyldigt. Dengang var de små børn, men i dag er de blevet voksne, og nu har de jævnaldrende kendisbørn forelsket sig i hinanden. Det afslører den nybagte svigerfar, Dan Rachlin, på Facebook, hvor han har lagt et billede op af reklamen fra Daells. - Er simpelthen nødt til at dele denne her. Min ældste søn kysser i en meget ung alder med Sofia, som han nu er blevet kæreste med som 22-årig, skriver dj’en på sin Facebook-side. Kaspar Rachlin og Sofia Mayer har tidligere arbejdet sammen på Kanal 2, der i dag hedder SBS TV, og de har også lavet TV sammen.     Foto: Fra FacebookKaspar Rachlin og Sofia Meyer  ;Onsdag, 11. september 2013
Emil Thorup i træning: Jeg vil ikke være tyndfed; De næste tre måneder følger TV-værten og hans ven Esben Pretzmann i andre kendissers fodspor, når de skal forsøge at blive rigtige mænd under kyndig vejledning af den personlige træner Anne Bech. Emil Thorup er træt at sin spinkle, drengede krop og spaghettiarme og glæder sig til at komme i topform. - Ja, vi er blevet gamle, og jeg vil gerne være tynd, men ikke tyndfed, fortæller Emil Thorup til Ekstra Bladet. Den kommende tid står på sund mad, tidlige sengetider og skarp træning, og det skulle gerne føre gode resultater med sig. - Målet er ikke bare at få lækre overarme. Vi vil bare være sunde, for vi er lidt bange for, at vi er rådne indvendig, siger TV-værten til avisen og tilføjer: - Men pæne muskler er et dejligt biprodukt. Det vil være flot at blive markeret. Man bliver jo rankere af at få muskler. ;Onsdag, 11. september 2013
Mads Mikkelsen får Sex and the City-stjerne som kollega; Han har spillet sammen med udenlandske stjerner som Daniel Craig, Judi Dench, Liam Neeson og Keira Knightley, og nu har Mads Mikkelsen fået en af de kendte kvinder fra TV-serien ”Sex and the City” som medspiller i anden sæson af serien ”Hannibal”. Cynthia Nixon, der spillede den rødhårede Miranda Hobbes i den amerikanske hitserie, har fået rollen som Kade Prurnell, der arbejder på at finde ud af, hvem der stod bag forbrydelserne i første sæson af ”Hannibal”, skriver tv2.dk. Mads Mikkelsen spiller kannibalen og psykiateren Dr. Hannibal Lector i serien, som også har Gillian Anderson fra ”X Files” og Laurence Fishburne fra ”The Matrix”på rollelisten. Anden sæson af ”Hannibal” får premiere på Kanal 5 senere på året. ;Onsdag, 11. september 2013
Allan Simonsen er for blid ved sin dansepartner;" Allan Simonsen har lavet mange taklinger på grønsværen, men den 60-årige fodboldlegende har svært ved at tage hårdt fat i sin ""Vild med dans""-partner, Sofie Kruuse. Det skal han lære, for selvom dans kan se blidt og romantisk ud, så kræver det også maskulin råstyrke, når der skal være drama. Det ved den dygtige professionelle danser Sofie Kruus alt om, så hun presser blide Allan Simonsen til at være mere hårdhændet. Se videoen her, hvor de to jyder har en alvorlig snak i træningslokalet.  ";Onsdag, 11. september 2013
Kim Bodnia: Folk var bange for mig; 48-årige Kim Bodnia er så overbevisende, når han spiller en rolle, at folk af og til tror, at han er samme person i virkeligheden. Og det har ikke altid resulteret i positive reaktioner. - Da jeg spillede psykopatroller, var folk virkelig bange for mig, når de mødte mig på gaden. Det tager jeg som et kæmpe kompliment. Når folk virkelig tror på, at jeg er samme person i virkeligheden som i mine roller, er det jo fantastisk, fortæller Kim Bodnia til BT. Fra søndag den 22. september går anden sæson af TV-serien ”Broen” i luften på DR1 med skuespilleren i en af hovedrollerne. Første sæson blev vist i 2011, og hans rolle som kriminalkommisæren Martin Rohde har ændret folks syn på Kim Bodnia. - Nu oplever jeg, at folk ikke er bange for mig længere, fordi de ser mig i ”Broen”. Det er egentligt meget sjovt, siger han til avisen. ;Onsdag, 11. september 2013
Livsstil - Den store Bagedyst: Annemette giver bagetips;" Når Annemette går i køkkenet for at bage, er det især kager, der står på menuen. Hun beskriver sig selv som kagebager, der sætter stor pris på det æstetiske og perfektionistiske. Men hun understreger, at smagen altid er det primære. Hendes ambition er, at øjet skal imponeres og inspireres og ganen skal overraskes, udfordres og stimuleres. - Jeg tilmeldte mig for at inspirere andre til at bage for at imponere med de små kunstværker, jeg ved, jeg kan præstere og for at lære en hel masse nyt om smag, pynt og bagning generelt, siger hun til magasinet MAD & BOLIG. Annemette drømmer om at vinde ”Den store Bagedyst”, og indtil videre tegner det meget godt. - Jeg er en vinder helt ind i hjertet, og jeg går ind i en konkurrence for at komme ud som vinderen. Jeg håber at deltagelsen i programmet kan føre en masse nye spændende og uventede oplevelser med sig. Jeg siger aldrig nej til nye oplevelser, siger hun. HER FÅR DU ANNEMETTES BEDSTE BAGETIPS: Bagetid Når man bager, er det vigtigt at have en sans for bagetid. Man skal ikke nødvendigvis følge opskriften slavisk. Man skal se på sin kage og bemærke, hvordan den udvikler sig i ovnen og samtidig forholde sig til, om det ser rigtigt ud. Man skal stole på sin egen sans for bagningen. Eksperimenter Man skal turde eksperimentere, hvis man har en god idé, så prøv at føre den ud i livet. Det er vigtigt at turde fejle, når man er i køkkenet - det er den eneste måde at blive bedre og klogere på. Smag på dine fejl i stedet for at drøne dem i skralderen. Det er sjældent så slemt, at man ikke kan lære noget af det! Tålmodighed Tålmodighed er en dyd, når man bager. Man skal have tid, ro og overblik, når man bager. At få en succes, der er både bagt rigtigt, tager sig flot ud og smager himmelsk, kræver tid og ro. Inden man pynter sin kage, bør man lige træde et skridt tilbage og lægge en plan, inden man går i gang, så man kender det resultat, man gerne vil opnå på forhånd. Det gør det meget nemmere at nå ""sikkert i land"". LÆS OGSÅ:  Få opskriften på Annemettes lækre sommertærte på Madogbolig.dk Vil du gerne i gang med at bage smukke kager? Find masser af bageudstyr i MAD & BOLIGs shop      ";Onsdag, 11. september 2013
Mille Dinesen: Derfor blev jeg mobbet; I aften, onsdag klokken 20.00, har TV 2 premiere på anden sæson af TV-serien ”Rita”, hvor Mille Dinesen spiller en rapkæftet folkeskolelærer. Mobning bliver et gennemgående tema i serien, og skuespilleren indrømmer, at hun selv har været udsat for mobning. - Jeg er mest blevet drillet med, at mine læber var så store, fortæller Mille Dinesen til tvtid.dk. Den 39-årige skuespiller er i dag glad for sine fyldige læber, og hun er ikke stolt af at sige, at hun også har prøvet at stå i en situation, hvor hun var den, der mobbede, - Vi mennesker er jo flokdyr, og som barn og ung er det nok særligt let at blive udsat for gruppepres. Det oplevede jeg i hvert fald selv i min skoletid, hvor jeg også har været med til at mobbe. Og indimellem tippede balancen, så det var mig selv, det gik ud over, forklarer hun og tilføjer: - Jeg var faktisk lige så ked af det, når jeg mobbede andre, som når jeg selv blev mobbet. ;Onsdag, 11. september 2013
Allan Simonsen skal skilles;" Fodboldlegende 60-årige Allan Simonsen, der pludseligt og overraskende er dukket op som deltager i den nye sæson af ""Vild med dans"", er blevet single. Efter 14 år sammen har han og Gitte Simonsen besluttet at gå hver til sit. - Det er selvfølgelig hårdt at skulle gennem en skilsmisse. Det er aldrig sjovt, men Gitte og jeg var enige om, at det er det bedste, fortæller Allan Simonsen til BILLED-BLADET. Parret bor - nu hver for sig - i Fredericia og har sammen datteren Kira på 10 år. Læs mere om skilsmissen i BILLED-BLADET torsdag 12. september. ";Onsdag, 11. september 2013
Renée Toft Simonsen efter bruddet: Vi skal passe på hinanden; Både Renée Toft Simonsen og Thomas Helmig er børn af skilsmisseforældre, så derfor ved de udmærket, hvor ondt det kan gøre på et barn, når mor og far går fra hinanden.   Sangeren og modellen, der i denne uge afslørede, at de har valgt at gå fra hinanden efter 17 års samliv, er forældre til 15-årige Hugo og har de tre sammenbragte børn Ida-Maria, 20, Ulrikke, 19, og Jens Kristian, 17. Renée Toft Simonsen ved, hvor vigtigt det er at bevare et godt forhold til eksmanden for børnenes skyld. - Vi sørger for at bevare et godt forhold. Det eneste, vi siger til hinanden igennem det her, det er, at nu skal vi bare passe på hinanden, fortæller Renée Toft Simonsen til BT og tilføjer: - Og vi passer på vores unger. 48-årige Renée Toft Simonsen understreger, at hun og Helmig har det okay med hinanden efter bruddet. ;Onsdag, 11. september 2013
Kom indenfor: Sådan bor disse fem kendte; Sangerinden Anne Linnet må være et tålmodigt gemyt. I over tre år har hun forsøgt at sælge sin landejendom syd for Skagen, men selvom prisen er blevet sat ned, mægleren skiftet ud og over 17.000 har set hendes bolig på Boliga, er der endnu ikke dukket en køber op, som har været villig til at betale prisen. Boliga har undersøgt, hvilke kendis-boliger der har været til salg længst tid, og den tidligere cykelrytter Rolf Sørensen lægger sig på hjul af Anne Linnet med en liggetid på 922 dage for villaen i Vedbæk, mens tøjdesigneren Naja Munthe har ventet på en køber til sit sommerhus i nordsjællandske Vejby i 468 dage. Creme-sælgeren og TV-kendissen Andrea Elisabeth Rudolph forsøger sammen med sin familie at sælge et sommerhus i Sjølund syd for Kolding, men hidtil uden held i 433 dage, mens den tidligere fodboldstjerne Harald Nielsens og hans kone Rudi runder listen af med deres villa nord for Frederikshavn, der har været til salg i 297 dage. 1. Anne LinnetKandestedvej 159, SkagenPris: 3.750.000 kr.  Se ejendommen her  2. Rolf SørensenSandbjergvej 79, VedbækPris: 12.900.000 kr.  Se ejendommen her  3. Naja MuntheKystvej 39, VejbyPris: 9.500.000 kr.  Se ejendommen her  4. Andrea Elisabeth RudolphStrandvejen Grønninghoved 26, SjølundPris: 3.785.000 kr.  Se ejendommen her  5. Harald NielsenSkagensvej 322, JerupPris: 3.800.000 kr.  Se ejendommen her  ;Tirsdag, 10. september 2013
Dennis Ritter: En lettelse at springe ud; 41-årige Dennis Ritter var gift med sit arbejde på DR Sporten, indtil han som 30-årig valgte at tage det store skridt og springe ud som homoseksuel. - Jeg erkendte, at muren, der hele tiden stod foran mig, kun ville blive større. Hvis jeg nogensinde skulle kravle over muren, skulle det til at være. Jeg var fyldt med frygt over at skulle stå frem som homo i sportsmiljøet, men oplevede det som en kæmpe lettelse. Jeg mødte kun positive reaktioner, og også min familie reagerede forbavsende positivt, siger TV 2-værten til BT og tilføjer: - I en periode var jeg bange for at skuffe folk og gøre dem kede af det. Men da de følelser havde lagt sig, var der kun lettelsen tilbage. Det var slet ikke så farligt at springe ud, som jeg havde frygtet. Muren var væk, og jeg kunne endelig se fremad. Jeg var ikke længere bare en ”mystiker”, jeg var pludselig blevet et menneske. Det var en ubeskrivelig følelse. Dennis Ritter var lang tid om at finde ud af, hvor han hørte til, da han voksede op i et miljø, hvor der ikke fandtes homoseksuelle. Til sidst indså han, at han var nødt til at tage masken af, hvis han ville videre i sit liv og blive lykkelig. Rigtig lykkelig blev han, da han mødte sin nuværende mand, 34-årige Morten Toft, som han giftede sig med sidste år efter otte år som kærester. ;Tirsdag, 10. september 2013
De unge mødre-Nanna: Hård kritik af kæresten gør ondt; 22-årige Nanna Eliasen fra ”De unge mødre” har valgt en kæreste med en fortid, som ikke ligefrem gør ham til den klassiske svigermors drøm. Det var en bombe for mange af hendes fans, da hun offentliggjorde forholdet til den tatoverede Janus med den kriminelle fortid på facebook midt på sommeren. De kvitterede med et væld af beskeder og kommentarer til den unge mor, skriver Ude og Hjemme. - Mange beskrev Janus som et dårligt menneske. Men de kendte ham ikke, og det gjorde rigtig ondt på mig. Folk kan skrive, hvad de vil om mig. Jeg har jo selv valgt at stå frem, men når det går ud over andre, bliver jeg ked af det, sukker Nanna. Janus hjælper andre Hun kender Janus, og hun ved, at han i dag har en ren straffeattest og arbejder med at hjælpe andre. Lige nu er han ved at etablere ’Det lærende fængsel’, et projekt, som skal hjælpe langtidsfanger i uddannelse, så de får et håb og et liv at komme ud til. Han ved, hvad han taler om. Selv har han siddet fængslet seks år og ni måneder. Han har smuglet kokain, heroin, solgt stoffer videre på det nordiske marked, røvet pengetransporter og nok en del andet. Som han selv siger: Alt det, der var penge i, røg jeg på. Hans kriminelle baggrund er svær at forstå for de fleste. Det ved han godt selv. Kriminalitet lå i kortene - Jeg har aldrig taget en beslutning om, at jeg ville være kriminel. Det lå bare i kortene, der hvor jeg kom fra. Inden jeg kom i puberteten, boede jeg for mig selv i et kælderværelse, så der var aldrig rigtig nogen, der skubbede i den anden retning. Det er slet ikke fordi, man skal have ondt af mig. Overhovedet ikke. Sådan var det bare, siger Janus, som på et tidspunkt fik nok og valgte at trække sig ud af miljøet. - Det er jo meget fedt at lave penge og have status. Men det er så falsk. At skulle gøre sig til en eller anden, man ikke er, det er dræbende. Et eller andet sted blev jeg voksen. Jeg fik nok. Jeg tjente mange penge dengang, og jeg har brugt dem igen. I dag er jeg flad. Det er da ikke sjovt. Jeg var vant til at gå med 40.000 kr. i lommen, og nu skal jeg pludselig tænke over, hvad jeg køber, siger han. Forelskelsen kom som en overraskelse Men Janus kan godt leve uden 1000 kroner-sedlerne. Han holder på, at det liv har han lagt helt bag sig. Nu er han forelsket i Nanna, og det kom faktisk lidt bag på ham selv. - I starten inviterede jeg hende ud udelukkende fordi, hun var hammer lækker. Jeg troede bare, det var endnu en date, som skulle med på thai-restaurant. Men hun kom bag på mig. Hun havde masser af personlighed og samme slags sarkasme og humor som mig. Med tiden blev jeg forelsket, smiler Janus. Nanna skulle dog ikke have særlig meget tid til sin forelskelse. Efter få gange var hun solgt. - Jeg syntes, han var sindssyg god at snakke med. Og sindssyg klog, siger hun. LÆS OGSÅ:  Læs også, hvordan Nanna reagerede da faderen til hendes barn meldte hende til kommunen på udeoghjemme.dk Læs også Ditlevs forklaring på, hvorfor han valgte at melde Nanna til kommunen, på udeoghjemme.dk  ;Tirsdag, 10. september 2013
Sarah Louise i chok: Troede sønnen ville dø; Sarah Louise Christiansens etårige søn Albert fik for noget tid siden konstateret MRSA, en form for stafylokokker, efter han havde døjet med sygdom i længere tid og små knopper på lårene. For et par uger siden blev højgravide Sarah Louises værste mareridt så en realitet, da sygdommen blev forværret, og drengens ben svulmede op. Albert blev hasteindlagt og opereret, mens hans forældre sad chokeret i venteværelset og tænkte det værste. - Efter operationen fik vi at vide, at NU ville han få det bedre, men det var ikke tilfældet, han fik bare endnu mere feber, og de gik i gang med en panik-antibiotikabehandling, som han kun responderede svagt på. Jeg var grædefærdig… troede han ville dø fra os, skriver en rystet Sarah Louise på sin blog. Det var først efter tre dage på hospitalet, at lægerne fandt ud af, hvilken antibiotika drengen reagerede på, og derefter begyndte han at få det bedre. Det er stadig uvist præcis, hvor bakterien stammer fra, så af frygt for at bakterien gemmer sig i familien hjem, har de valgt at flytte til en ny lejlighed. - Jeg har ikke haft den store appetit, men den er så småt ved at vende tilbage i takt med, at Albert er blevet rask. Tanken om, at der skal ske ham noget, er det værste, jeg kan forestille mig. Mit liv ville stoppe… han er det vigtigste i mit liv, skriver hun. Sarah Louise Christiansen er sat til at føde sit andet barn, en pige, den 20. september. ;Tirsdag, 10. september 2013
Claes Bang viser en ny side frem i ”Broen II”; Han huskes måske bedst som Anna Pihls kæreste og kollega Martin i TV-serien ”Anna Pihl” fra 2006, men om kort tid får TV-seerne nogle helt andre sider af Claes Bang at se. Den 46-årige skuespiller skal nemlig både svinge hofterne i TV 2-programmet ”Vild med dans” og medvirke i den kommende sæson af TV-serien ”Broen II”, der bliver vist på den konkurrerende kanal, DR1, om to uger. I den dansk-svenske TV-serie, som har Kim Bodnia og Sofia Helin i hovedrollerne, skal Claes Bang spille rollen som en veltrænet og charmerende fyr, der er tidligere model og nu tjener penge som escort, skriver DR i en pressemeddelelse. ”Broen II” er på 10 afsnit og har premiere på DR1 den 22. september klokken 20.00. ;Tirsdag, 10. september 2013
Stig Tøfting mistede sin søn: Jeg græd som pisket; Jon Sergej Tøfting var kun 26 dage gammel, da han i 2003 døde af bakteriel meningitis. Det er nu ti år siden, og Stig Tøfting er aldrig kommet sig over sin søns alt for tidlige død.   - Jeg har mistet begge mine forældre, da jeg var barn, men Jons død er det værste, der nogensinde er overgået mig, siger Stig Tøfting til Ekstra Bladet og tilføjer: - Jeg kan kun komme i tanke om én ting, der må føles værre: at miste sit eneste barn. Vi havde heldigvis andre. Han og ekskonen Betiina havde i forvejen tre børn, der på det tidspunkt var 13, ni og otte år, og Tøfting husker tydeligt, hvor forfærdeligt det var, da de forlod sygehuset med drengens livløse krop. - Det var underligt at komme gående med sin lille, døde søn og så møde andre, glade forældre med en lignende børnelift. Forskellen var bare, at i deres lift lå et levende barn, fortæller han til avisen. Den 44-årige TV-fodboldkommentator kommer sig aldrig over sorgen, men han glæder sig over, at han kan se sine andre børn vokse op. - I de første cirka 100 dage græd vi selvfølgelig som piskede, men vi har jo heldigvis andre børn, som vi havde et ansvar over for, forklarer Tøfting. ;Tirsdag, 10. september 2013
Søren Sætter-Lassen et år efter ulykken: Jeg takker gud; I flere uger vidste Søren Sætter-Lassen ikke, om han skulle være lænket til en kørestol resten af livet. Men nu, et år efter ulykken i Skuespilhuset, er skuespilleren på vej tilbage på scenen igen. Lørdag trådte Søren Sætter Larsen ind i Skuespilhuset for at begynde prøverne på Strindbergs familiedrama ”Faderen”. Det var nøjagtigt ét år og to dage – siden den skæbnesvangre 7. september 2012, hvor en scenevæg under generalprøven på forestillingen ”Lulu” faldt ned over den 58-årige skuespiller og kvæstede ham alvorligt. Den 450 kilo tunge scenevæg ramte Søren Sætter-Lassen som voldsomt, at han fik fire brud på ryggen, et brækket skinneben og en flænge i hovedet, der måtte sys med 16 sting. Overfor Berlingske Tidende, reflekterer Søren Sætter-Lassen over ulykken og erkender, at til trods for de mange skader og et helt års genoptræning, så har han alligevel været heldig. - Glad og taknemmelig. Jeg siger tak til Vorherre for, at jeg stod på det rigtige sted på det tidspunkt. Havde jeg stået fem centimeter den anden vej, så var jeg formodentlig død eller havde brækket halsen og siddet i rullestol nu, fortæller skuespilleren til Berlingske og tilføjer: - Jeg er også taknemmelig for, at jeg ikke opdagede, hvad der var ved at ske. Selvfølgelig kunne jeg måske have nået at løbe væk, men hvis jeg bare lige havde vendt hovedet for at se, hvad der skete, så var jeg jo blevet smadret i hele ansigtet. Den 23. oktober har Det Kongelige Teater premiere på ”Faderen” med Søren Sætter-Lassen i den mandlige og Bodil Jørgensen i den kvindelige hovedrolle. ;Tirsdag, 10. september 2013
Eva Harlou: Min mand er den perfekte pakke; Det lykkedes musikeren Thomas Troelsen at imponere Eva Harlou så meget, da de mødtes første gang, at parret har været sammen lige siden. – Min mand, Thomas, gjorde stort indtryk på mig, da jeg mødte ham på den første date. Han viste sig hurtigt at være en perfekt pakke af gode egenskaber. Thomas er autistisk dygtig til sit arbejde, interesserer sig for mig og mit arbejde, er socialt intelligent og ikke nærig med sig selv, siger Eva Harlou til Alt for damerne. Den 36-årige arkitekt og dommer i ”Danmarks skønneste hjem” på DR1 har børnene Christian og Marie sammen med musikeren, og hun roser sin mand til skyerne. - Han er næsten ikke til at stresse, er en vildt god far, har selvtillid og er ikke bange for at gå glip af noget. Jeg kunne blive ved og kan roligt påstå at være hans største fan. ;Tirsdag, 10. september 2013
Dystre udsigter for Blachman-program; Da DR1s nye fredagsshow ”Mentor” gik i luften for to uger siden, fik det 677.000 seere til at sidde klistret til skærmen. Det lykkedes dog ikke at få alle seerne til at hænge ved, for i fredags lå tallet på Thomas Blachmans sangdyst noget lavere med kun 496.000 seere. Dermed flygtede 181.000 seere fra programmet, som blev sendt samtidig med landskampen på 6'eren. Men det er ikke noget, der bekymrer DR. - ”Mentor” var igen fredagens mest sete program, endda mere set end fodboldlandskampen, og det er vi rigtig stolte af. Og så er det dejligt at se, at dem der valgte at se ”Mentor”, hang på hele vejen gennem begge halvdele af showet, siger underholdningsredaktør Rasmus Ladefoged til Ekstra Bladet. Når det tredje show sendes live på fredag, får det dog yderligere kamp til stregen, når der er premiere på TV 2-programmet ”Vild med dans”. Det yderst populære show har de tidligere år nærmest knust programmerne på de konkurrerende kanaler med over en millioner seere, og hvis det samme sker i år, er der dystre udsigter for Blachmans nye sangprogram. ;Tirsdag, 10. september 2013
Michael Monetz og Maria Donna dropper rengøring; Det syngende rengøringspar, Michael Monetz og Maria Donna, har i mange år tjent penge på at gøre rent, men nu er det slut. Deres selskab Dahls nye Rengøring Aps er ifølge Ekstra Bladet blevet elimineret fra registrene, og det er der en helt bestemt årsag til. - Det var med vilje, vi lukkede det ned, fordi vi ikke længere gør rent. Det har vi ikke gjort siden december, og så er der jo ingen grund til at have et firma, forklarer Michael Monetz til Ekstra Bladet. I stedet for at svinge kosten har han og partneren Maria Donna valgt at gå ind i en helt anden branche. De åbnede for nyligt Clinique Eden, hvor man kan blive fedtsuget, og det skal de leve af fremover. - Vi fandt ud af, at vi skulle nogle andre ting. Nu har jeg stået op klokken tre om natten i 25 år, og det kan man godt blive træt af, siger Monetz. ;Tirsdag, 10. september 2013
Helle Dolleris: Jeg blev meget sent voksen; Skuespilleren Helle Dolleris udgjorde sammen med Ellen Hillingsø duoen bag tv-serien Charlot og Charlotte, og siden tv-serien ramte tv-skærmene i 1996, har Helle Dolleris både lavet en række forskellige teaterstykker og film. Men selv om det er 20 år siden, 48-årige Helle Dolleris blev uddannet skuespiller, så er det faktisk ikke særlig lang tid siden, hun for alvor følte, at hun var blevet voksen. – Jeg har været meget sen til at opdage, at jeg er blevet voksen. Jeg ved ikke, hvorfor det skal tage så forbandet lang tid for nogle mennesker at nå dertil. Men altså, man kan jo bare være glad for, at det er lykkedes, siger hun. Jeg kan ikke spille lillesøster længere Faktisk skal vi frem til hendes 41. leveår før hun blev voksen. – Det var først, da jeg var omkring 41, det for alvor gik op for mig, at: Gud, jeg er virkelig et rigtigt voksent menneske. Nu nærmer jeg mig de 50. Og så er jeg fandeme voksen. Jeg kan ikke gå og spille lillesøster længere, siger Helle Dolleris. Men hvad var det egentlig der skete for hende lige omkring de 41? – Jeg har ikke fået børn, så jeg kendte ikke til at have ansvar for et andet menneske på den måde. Men da jeg var 41, mødte jeg min mand, som er brasilianer og boede i Brasilien. Og det at bringe ham med herop til en helt ny tilværelse, det var ikke bare lige sådan at gøre. Pludselig fik jeg et ansvar i forhold til ham og hans velbefindende i Danmark. Og det var rigtig, rigtig sundt for mig, siger hun. LÆS OGSÅ:  En af de helt store milepæle i grevinde Alexandras liv fandt sted, da hendes far døde. Det fortæller hun om på søndag.dk De fleste forbinder Helle Dolleris med tv-serien Charlot og Charlotte.  Selv gider hun ikke snakke om serien, og hun har faktisk heller ikke set serien. Det fortæller hun på søndag.dk  ;Tirsdag, 10. september 2013
Puk Elgård spiste et kæledyr; Henover sommeren kunne TV-seerne se Puk Elgård spise lækre, danske retter i DR-programmet ”Puk og Herman går i land”, men TV-værten er ikke bange for at kaste sig ud i nogle mere usædvanlige madretter.   Det er dog ikke al mad, der har været lige fantastisk, og 45-årige Puk Elgård fortæller til Søndagsavisen, hvad der er det værste, hun har sat tænderne i. - Jeg har spist meget mærkeligt i tidens løb. Både hund, abe, slange og andet kryb. Og så spiste jeg engang et marsvin, der var halvråt. Det havde stadig sit hoved og sine lange tænder. Det var ikke nogen stor madoplevelse, siger Puk Elgård til Søndagsavisen. Et andet spørgsmål lyder på, hvilket dyr hun gerne ville være, og der er hun hurtig til at svare. - Jeg ville være en havodder. De ser ud til at have humor, og så har de evnen til at nyde livet. Jeg elsker, når de ligger på ryggen i vandet og spiser, fortæller Puk Elgård til avisen. ;Tirsdag, 10. september 2013
Thomas Helmig skal skilles; Et af Danmarks mest omtalte og glamourøse par, musikeren Thomas Helmig og forfatteren og fotomodellen Renée Toft Simonsen går fra hinanden efter 17 års samliv. - Vi er glade for at have fået 17 gode år sammen, den familie, vi har skabt, vil altid være det vigtigste i vores liv, og vi vil forblive hinandens bedste venner resten af vores dage, siger de til Ritzau. 47-årige Thomas Helmig og 48-årige Renée Toft Simonsen har sammen sønnen Hugo på 14. Thomas Helmig har desuden den 20-årige datter Ida Maria, mens Renée Toft Simonsens har 19-årige Ulrikke og 17-årige Jens Kristian fra et tidligere ægteskab. Parret har for nylig solgt villaen i Risskov, og ved den lejlighed afviste de alle spekulationer om en skilsmisse. ;Mandag, 9. september 2013
Michael Douglas indrømmer: Jeg tog stoffer; Michael Douglas boede i kollektiv med tre venner, da han som ung gik på California University i Santa Barbara. I stedet for at bruge tiden på timelange lektioner og lektielæsning, så valgte de fire fyre at feste dagen lang med druk og stoffer. - Jeg studerede ikke noget. Ingenting. Vi tog en masse stoffer, og det var en magisk tid, fortæller Hollywood-veteranen ifølge Ekstra Bladet til GQ Magazine. Den 68-årige skuespiller har gode minder fra ungdomsårene og fortryder ikke, at det af og til gik vildt for sig. - Vi svømmede nøgne, røg en masse hash, blev høje. Vi lavede vores egen vin og afholdt festivaller. Det var en skør og smuk tid, fortæller han. ;Mandag, 9. september 2013
Camilla Ottesen: Jeg er eventyreren i ægteskabet; Camilla Ottesen voksede op med eventyrlystne forældre, og da hun var 10 år, var hun med familien på en to år lang verdensomsejling. Rejselysten har siddet i TV-værten lige siden, og hun vil meget hellere bruge sine penge på rejser end dyrt tøj. - Jeg har altid lyst til at rejse. Når jeg ser folk købe dyre sko og tasker, tænker jeg altid: Hold da kæft, det er jo to flybilletter til den eller den destination. Jeg kan godt lide tøj, sko og tasker. Men jeg køber bare ikke de rigtig dyre ting. Og det kommer jeg aldrig til. No way, siger Camilla Ottesen ifølge Femina til SØNDAG. Hun er gift med Anders Hedme, som hun har børnene Viggo, 8, og Viola, 5, sammen med, og familien har fornyligt boet et år i Afrika, hvor de fik uforglemmelige oplevelser. - Hjemme hos os er det helt klart mig, der er rejseentusiasten og eventyreren. Men jeg har heldigvis en mand, som hurtigt er med på den, siger hun. ;Mandag, 9. september 2013
Christian Grau om skilsmissen: Det sværeste er børnene; Det var en svær beslutning at tage, men efter flere overvejelser besluttede Christian Grau og hans hustru Louise tidligere på året at blive skilt. - Vi blev enige om, at der må være mere i livet end det der lidenskabsløse logistikforhold, der handler om, hvem der henter, hvem der afleverer, hvem der handler ind, hvem der ringer til elektrikeren, siger ”Kender du typen”-værten til Alt for damerne og tilføjer: - Jeg må indrømme, at troen, på at det kunne reddes, ikke rigtig har været der. Det er sgu et nulpunkt. Det er jo ikke derfor, man bliver gift. Christian Grau og ekskonen har sammen sønnerne August, 9, og Pelle, 5, og for at gøre det mindst smertefrit har de valgt at skiftes til at bo i villaen sammen med drengene, mens den anden bor i en lejlighed, de har lejet. - Det sværeste er relationen til børnene – det er sgu ikke sjovt at sætte sig ned og sige til sine børn ”nu bliver mor og far skilt”. De har taget det pænt og tager det pænt, men det har helt klart været det seje, forklarer TV-værten. ;Mandag, 9. september 2013
Så mange millioner tjener talentshow-dommerne; De amerikanske og britiske TV-stationer må punge ud for at få berømtheder som Britney Spears og Mariah Carey til at tage plads i dommerpanelet i de populære talentshows. Her er de stjerner, som ifølge tvtid.dk tjener flest penge på deres TV-bijob. 1. Simon Cowell: Den mest benhårde af talentshow-dommerne er uden tvivl britiske Simon Cowell. Han kan få voksne og børn til at græde – og det bliver han godt betalt for at gøre. Han tjente nemlig ikke mindre end 538 millioner danske kroner for sin tjans som dommer i tredje sæson af “X Factor”. 2. Mariah Carey: Ud af de kvindelige dommere, så er det Mariah Carey, der løber med førstepladsen med en indkomst på 101 millioner kroner for sin medvirken i ”American Idols”. 3. Jennifer Lopez: På tredjepladsen kommer Jennifer Lopez, der erstatter Mariah Carey i næste sæson af “American Idols”. Det får hun 99 millioner kroner for.   4. Britney Spears Popsilden Britney Spears må tage sig til takke med fjerdepladsen. Det betyder dog ikke, at hun bliver dårligt betalt, for hun kan stikke 84 millioner kroner i lommen som dommer i ”X Factor”. 5. Christina Aguilera, Shakira og Nicki Minaj Femtepladsen deler sangerinderne Christina Aguilera, Shakira og Nicki Minaj med en løn på 68 millioner kroner for deres medvirken i ”Voice” og ”American Idol”. ;Mandag, 9. september 2013
Sofie Lassen Kahlke: Jeg blev tynd af at amme; Sofie Lassen-Kahlke tog kun otte kilo på, da hun var gravid, fordi hun dansede på scenen i ”City Singler”, til hun var ni måneder henne. Derudover røg hendes stofskifte vejret, da hun i 2011 fødte sønnen Alfred – og så raslede kiloene ellers af hende. - Jeg blev hurtigt enormt tynd af at amme, men ud over, at det var superfedt at kunne spise lige det, jeg ville, så følte jeg mig hurtigt som en slattenpind. Ingen røv og ingen barm. Hvor var hende med formerne? De var bare væk. Dér fandt jeg ud af, at mit kropsideal ikke er at være for tynd. Så hellere nogle kilo for meget, fortæller skuespilleren til Alt for damerne. Den 33-årige skuespiller og TV-vært fik kritik af sin vægt, da hun var medvært på Melodi Grand Prix i januar, men hun understreger, at mange tynde kvinder sagtens kan gå og kæmpe en daglig kamp for at tage på, efter de har født. Selv foretrækker hun de former, hun er begyndt at få igen, frem for et radmagert udseende. - Jeg har helt klart været en med former, men jeg tror, jeg er sådan en, der bliver tyndere med alderen, uden at det på nogen måde er et ideal for mig at være tynd. Ansigtet har en tendens til at blive så indsunkent. Jeg tror godt, jeg kunne komme til at tænke over ikke at blive for tynd. Det er ikke noget, jeg tænker over nu. Men jeg synes, det er pænt med lidt former, fastslår hun. ;Mandag, 9. september 2013
Rasmus Seebach kickstarter Vild med dans;" Det er nu meldt officielt ud fra TV2's presseafdeling, at selveste Rasmus Seebach kommer på scenen til premieren på ""Vild med dans"" 2013 på fredag den 13. september. Her skal den populære sanger optræde med sit nye singleudspil fra albummet ""Olivia"", og det er første gang han opfører det på TV. Rasmus Seebach, der debuterede i 2009, har tidligere været i ""Vild med dans""-studiet og optrådt live, og nu beriger han altså atter det store danseshow med sin sang. Og hvem kan også bedre end netop Rasmus Seebach være med til at starte den tiende sæson af ""Vild med dans"", der ruller lystigt på TV-skærmene fra fredag 13. september til fredag 29. november?  ";Mandag, 9. september 2013
Gwyneth Paltrows usunde lørdags-vane; Der er ikke et gram fedt for meget på Gwyneth Paltrow veldrejede krop, men det betyder ikke, at den 40-årige sundhedsfreak kan se sig helt fri for dårlige vaner. Skuespilleren synder nemlig én gang i ugen med noget, hun bare ikke kan undvære. - Min svaghed er American Spirit-cigaretter. Jeg ryger en hver lørdag aften, indrømmer Gwyneth Paltrow ifølge Contactmusic.com. Hun fortæller desuden, at selv om hun normalt lever efter en sund diæt, så sniger der sig også lidt fedt ind i måltiderne engang imellem. - Folk bliver altid overrasket over at høre, at jeg har en frituremaskine. Den er gemt væk i køkkenskabet og laver de mest fantastiske pomfritter, forklarer Gwyneth Paltrow. ;Mandag, 9. september 2013
TV-kokken Thomas Rode spiser tre retter til morgenmad; Thomas Rode og hustruen Thilde Maarbjerg ændrede deres livsstil i 2009 og har siden da udelukkende levet af den såkaldte stenalderkost. For nogen vil den grønne og sunde mad måske blive kedelig i længden, men det gælder ikke i TV-kokkens hjem.   - Jeg kan ikke forestille mig brød, ris og pasta, der smager bedre end det mad, vi spiser, så det føles ikke, som om vi opgiver noget. Vi tager det også til ekstremer og kan sagtens finde på at spise tre retter til morgenmad, fortæller Thomas Rode til Alt for damerne. Han har levet af stenalderkost i så lang tid, at hans krop reagerer, når han enkelte gange ”synder” og spiser usund mad.   - I går var jeg til middag hos Thildes forældre og fik is med bær til dessert. Vi kom til at spise alt for meget af det, og da vi cyklede hjem, var vi helt færdige, tunge og trætte. Så kan man med det samme mærke, hvad dårlig kost gør ved en, forklarer han. Thomas Rode og hustruen Thilde Maarbjerg har skrevet kogebogen ”Palæo. Stenalderkost og træning”, som udkommer den 3. oktober. ;Mandag, 9. september 2013
Vild med dans gør Maria Lucia rundtosset;" Hun synes, det er en fest, men Maria Lucia erkender også, at det er også super hårdt at være med i ""Vild med dans"". Selvom hun er vant til at stå på scenen og lige har gjort det i ""Aladdin"", så kræver deltagelsen i ""Vild med dans"" ikke kun dansetræning, men også armbøjninger og træning i at blive snurret gevaldigt rundt. I tidligere sæsoner har flere af nydanserne måtte tage piller for at undgå at få kvalme, når de drejer rundt og rundt ti valsen. Derfor giver Maria Lucias dansepartner Morten Kjeldgaard hende nogle gevaldige svingture, så hun kan vænne sig til de mange omdrejninger. Se her, hvor lystigt det går for sig, når Maria Lucias liv tager en helt ny drejning:  ";Mandag, 9. september 2013
Lise Rønne: Mine børn får mig til at græde; Det vendte op og ned på Lise Rønnes liv, da hun i 2010 blev mor til sønnen Nelson og i 2012 fødte datteren Eva. De to børn er de største glæder i hendes liv, men hun fortæller til Alt for damerne, at moderroller også kan få hende til at fælde en tåre og svarer på, hvornår hun græd sidst. - Haha, i morges! Livet med små børn er så heftigt, at mine følelser konstant er på det yderste. Jeg er komplet utilregnelig, fortæller Lise Rønne til Alt for damerne og tilføjer: - Jeg er mit allerlykkeligste og allertrætteste, og det svinger sådan cirka fra sekund til sekund. Det koster tårer, men heldigvis flest af de lykkelige. ;Mandag, 9. september 2013
Se Mette Blomsterberg danse hjemme i køkkenet;" Normalt bliver der lavet kager i køkkenet hos Mette Blomsterberg, men nu bliver konditorgerningen forstyrret af dansetræning midt i kagecremen. Mette Blomsterberg, der i ""Vild med dans"" danner par med dygtige Michael Olesen, kan slet ikke stoppe med at træne. Så når de daglige tre timers intens træning er slut, ja så træner Mette Blomsterberg videre mellem kagesprøjter og dejskrabere. Man er vel perfektionist, og holdningen skal være helt på plads til på fredag, hvor der er premiere på ""Vild med dans"" 2013. Se den valsende konditor hjemme i køkkenet her:  ";Mandag, 9. september 2013
Vennen sendte Ole Ernst af sted; Skuespilleren Steen Springborg havde i dag en af de sværeste roller i sit liv. Han havde nemlig sagt ja til den svære og følelsesladede rolle, at sende sin gode ven og kollega, Ole Ernst på hans sidste rejse. Ole Ernst havde forud for sin død sidste søndag bestemt, at der hverken skulle være præst eller kirke, når han skulle bisættes, så derfor blev det Steen Springborg, der som Oles nærmeste ven, stod for højtideligheden i kapellet på Vestre Kirkegård. Dét kunne ingen have gjort bedre og mere følsomt og værdigt. Steen Springborg fik de mere end 200 venner og nære kolleger fra et langt liv på teater, film og TV til, både at le og græde. Alt var fuldstændig, som Ole Ernst havde ønsket sig – også mindehøjtideligheden efterfølgende, hvor datteren Ditte inviterede til gravøl og dejlige minder på Café Fremtiden i København, lige ved siden af skuespilhuset. ;Søndag, 8. september 2013
Karen: Lykke er mit skønhedsmiddel; Den 38-årige sangerinde Karen behøver ikke at bruge mange penge for at se skøn ud. For hende handler et godt udseende nemlig om noget helt andet. - Det handler om at være lykkelig og huske på de gode ting, sagde Karen, da hun deltog ved den danske lancering af hudbørsten Clarisonic. Men det er ikke kun den overordnede sindsstilstand, som gør, at sangerinden føler sig godt tilpas. At få godt gang i blodgennemstrømningen skader bestemt heller ikke. - Jeg skrubber min hud et par gange om ugen ved at bruge en hamphandske, når jeg går i bad, for det hjælper på blodgennemstrømningen, og bagefter smører jeg mig med olie eller fed creme, for jeg kan især godt lide følelsen af kropsolie. Så spiser jeg bare generelt sundt og ikke efter alle mulige regler, siger Karen. At holde sig sund er da også nødvendigt i en travl hverdag, hvor Karen lige nu er fuld gang med sit fjerde album. LÆS OGSÅ:  Læs også, hvordan du bliver sund og skøn som Bente Lundquist på IN.dk Læs også, hvordan du bliver sund og skøn som Mayianne Dinesen på IN.dk  ;Søndag, 8. september 2013
Så lækkert bor komikeren Omar Marzouk – kom indenfor; Den er bestemt ikke en helt almindelig bolig, komikeren Omar Marzouk har gjort til sit hjem. Ikke desto mindre øsnker han ikke længere at bo i den fede penthouselejlighed – komikeren har sat hele herligeden til salg for 6.750.000 kroner, skriver seoghoer.dk. Lykkedes det Omar at sælge penthouselejligheden til den pris,står han til at tjene en pæn klat penge. Prisen er nemlig ca. 4,3 millioner kroner mere, end hvad han selv gav for boligen i 2004, skriver seoghoer.dk For pengene får man blandt andet adgang til to store opholdsrum, to badeværelser, stor opholdsstue og køkken/alrum. Desuden er der tagterasse med udsigt over byen.  Klik her og kom indenfor i Omars lejlighed  ;Søndag, 8. september 2013
Helle Dolleris: Er bange for at se sig selv; Helle Dolleris har stået på de skrå brædder i en lang række teaterforestillinger, men det er nok rollen i tv-serien Charlot og Charlotte fra 1996 som de fleste husker hende for. Men faktisk har Helle Dolleris ikke selv set alle afsnittene i den populære serie, afslører hun. – Men ja, jeg har set serien. Jeg tror faktisk, jeg blev tvangsindlagt til det, da der var premiere. Men jeg har vist kun set den den ene gang, og det var ikke alle afsnittene. Så nej, jeg har rent faktisk ikke set det hele, siger hun til SØNDAG. Man sidder jo og nærstuderer sig selv Helle Dolleris bryder sig nemlig ikke om at se sig selv i tv og på film, og der er flere af de ting, hun har lavet, som hun aldrig har set. - Sådan er der mange andre skuespillere, der også har det. Man sidder jo og nærstuderer sig selv og ser alle de steder, hvor man kunne have gjort det anderledes og sikkert bedre, siger hun og fortsætter: - Sådan er det vel at være perfektionistisk med sit job. Så tænker man: Åh, bare jeg lige havde ventet et sekund mere med at blinke, eller hvis jeg havde drejet mig lidt langsommere rundt dér, så havde den siddet lige i skabet, siger hun. Sad og gemte hovedet da hun så Festen Men hun har dog set Festen, Thomas Vinterbergs filmsucces, hvor hun spillede svigerdatteren Mette, hende, der er gift med Michael, der blev spillet af Thomas Bo Larsen – Ja, jeg var nødt til at komme til premieren. Men så vidt jeg husker, sad jeg og gemte hovedet det meste af tiden. Nogle vil måske synes, det er meget selvoptaget at være, siger hun. Hvad synes du selv? – Hvad jeg selv synes? Jeg synes, det er latterligt. Latterligt. Hvorfor i alverden kan jeg ikke bare lade mig dumpe ned i biografsædet og se på det, jeg har lavet, og sige: Nå, dér var en lille fejl, men så lærte du det til næste gang. Tænk at være så bange for at se sig selv. Det gad jeg godt, at jeg blev lidt bedre til, siger hun. LÆS OGSÅ:  Selv om Helle Dolleris ikke gider snakke om serien Charlot og Charlotte, er hun alligevel stolt af den. På søndag.dk fortæller hun, hvordan det kan hænge sammen Vicki Berlin er mest kendt for sine sjove roller. Men egentlig har hun et ønske om at få flere alvorlige roller. Hvorfor? Det fortæller hun på søndag.dk  ;Søndag, 8. september 2013
Lise Rønne: Svært at sige farvel til Lucy Love; Fredag aften blev et exit til den første af mentorerne i Thomas Blachmans nye musik-show på DR. Lucy Love bestod ikke ifølge seerne, og dermed blev hun den første til at forlade showet. Og det var alt andet end nemt, siger værtinden Lise Rønne til dr.dk/mentor. - Jeg synes, det var helt vildt grænseoverskridende at stå så tæt på Lucy Love og Nikolaj Nørlund og dømme en ude, som sindssygt gerne ville have fortsat sit arbejde. Spillets regler skal naturligvis følges og hele konceptet i ”Mentor” bygger netop på, at seerne kan stemme en mentor hjem, som de mener ikke har fuldført opgaven med deres mentee godt nok. Men det ændrer ikke ved, at Lise Rønne synes det er svært at sige farvel. - Det er forfærdeligt, at hun er ude. Men det havde været ligeså forfærdeligt med de andre fem. Man rykker bare tættere på hinanden i sådan nogle grupper her, siger værtinden. På fredag ser holdene således ud:  Anne Dorte Michelsen er mentor for Simon Glöde Julie Berthelsen er mentor for Julie Bjerre Nikolaj Steen er mentor for Adrian Mikkelsen og Selina Jane Nikolaj Nørlund er mentor for Cecilie Trolle Waqas Qadri er mentor for Magnus Noach  ;Søndag, 8. september 2013
Ole Ernst bisættes i dag; Kun en uge efter sin død i hjemmet på Østerbro, bliver der sagt et sidste farvel til den 73- årige skuespiller, fra Vestre Kirkegårds Nordre kapel - formentlig med bl.a. salmen, ' En rose så jeg skyde' og temaet fra Mozarts 'Elvira Madigan'. For sådan har Ole Ernst, der også havde Pedersen på dåbsattesten, selv ønsket det. At døden bankede på og livet var ved at rinde ud, vidste Ole Ernst nemlig godt selv, og han var - om ikke beredt, så forberedt og havde talt med både sin voksne datter, Ditte Emilie Frost Rask, som med sin yngre søster, Birgit Pedersen, om sin sidste rejse. De ønsker vil familien i dag opfylde, når de sammen med Ole Ernst' mange kolleger og gode venner, siger et allersidste farvel. Et farvel til en stor kunstner, som de fleste i Danmark blev dus med via teater, film og tv. For Ole Ernst mestrede det hele, og ligeså hårdt han pressede sig selv til perfektion i rollerne, ligeså hårdt pressede han også sig selv i privatlivet. Ole Ernst var ligeså fremragende og følsom, som han var barsk og kærlig. Et ærligt og fint menneske, der sit talent til trods var usnobbet, givende, storsindet, optimistisk og altid fuld af fest. En mand, der på alle måder levede livet fuldt ud - så meget, at det også kostede ham livet. ;Søndag, 8. september 2013
Jes Dorph: Svært at komme af med Hellerup-boligen inden bryllup; Flere end 20.000 danskere har klikket på Jes Dorph-Petersens boligannonce på Boliga, men ingen af dem har været villige til at betale de knap syv mio. kr., som TV-værten kræver for sin villalejlighed. Og det skal der gøres noget ved, mener den kendte TV-mand og sænker dermed prisen på boligen. TV-værten og hans ekskone Lena har skåret en halv million kroner af udbudsprisen for boligen, der breder sig ud over to etager og ligger på en af landets dyreste veje, Jacobsens Allé, i Hellerup. Jes Dorph og hans ekskone gav selv 1.526.759 kroner for villalejligheden i midten af halvfemserne, skriver Boliga kendte. Ifølge ejendomsmæglerkæden Home, der står for salget af de 199 kvadratmeter bolig, ligger lejligheden få hundrede meter fra Øresund og Strandvejen og byder blandt andet på en stor solrig grund, privat terrasse og herreværelse/børneværelse.  Klik her og kom indenfor i den dejlige bolig  Jes Dorph-Petersen er efter sin skilsmisse flyttet sammen med Louise Lehrmann, tidligere chefredaktør for Bolig Magasinet, der også bor i Hellerup. LÆS OGSÅ:  Jes Dorph og Louise har sat bryllupsdatoen – læs hvornår her  ;Lørdag, 7. september 2013
Hanne Bech Hansen: Vielsesringen bliver på; Tidligere politidirektør Hanne Bech Hansen har været gift med sin mand Jørgen i næsten 40 år. I dag bærer hun stadig sin vielsesring, selvom hendes mand døde for 11 år siden af en blodprop, to måneder før parret kunne fejre 40-års bryllupsdag. Men selv om det er 11 år siden, kunne hun ikke drømme om at tage den af. Det fortæller hun til FEMINA i denne uge. - Jeg ved ikke, om jeg kan få den af. Men jeg er jo stadig gift med Jørgen, og jeg har aldrig været interesseret i at møde en anden mand, siger hun. Som var det i går Hendes mand mistede derimod sin vielsesring. Han var kirurg, og hver gang han skulle operere, tog han ringen af og puttede den i kittellommen. En dag glemte han at fiske den op, og kitlen røg på vaskeri og forsvandt. Hanne Bech Hansen husker stadig tydeligt, da hun stod brud i Paulskirken i Aarhus den 14. juli 1962. - Det var et vidunderligt bryllup. Min mand fik ikke holdt tale, for han kom til at græde, da han rejste sig. Min bror holdt en tale om, at det var dejligt, jeg var blevet gift, for så kunne han få mit værelse. - Jeg husker det bryllup, som var det i går, siger Hanne Bech Hansen til FEMINA. LÆS OGSÅ:  Se kjolen, der skjulte sangerinden Anna Davids søde hemmelighed, på femina.dk Håndboldspilleren Rikke Hørlykke har et meget utraditionelt yndlingssmykke. Se det på femina.dk  ;Lørdag, 7. september 2013
En Oscar på vej til Angelina Jolie;" Den 37-årige Angelina Jolie gør en smuk profil på et filmlærred – det ved vi allerede. Men det er for hendes mangeårige humanitære indsats rundt om i Verden, at det netop er blevet afgjort, at Angelina Jolie skal modtage en æres-Oscar. Prisen er en den såkaldt “Jean Hersholt Humanitarian Award”, som udgives af The Academy of Motion Picture Arts and Sciences at the Governors Awards i november. Angelina Jolie har i årevis kæmpet for at sætte fokus på kvinders rettigheder og humanitært arbejde i krigshærgede lande, ligesom at hun heller ikke har været bleg for selv at rejse til de plagede lande for at sætte fokus på de forhold, befolkningerne lever under. For det stykke arbejder belønnes Angelina Jolie med ”Jean Hersholts humanitære pris"", der er opkaldt efter den dansk-amerikanske stumfilmsskuespiller Jean Hersholt. Med prisen bliver Angelina Jolie dermed den yngste modtager en denne særlige pris nogensinde. ";Lørdag, 7. september 2013
Første mentor ude af Mentor;" Da ”Mentor” løb over skærmen fredag aften, var det seernes stemmer, der afgjorde, at det var Lucy Love og Nikolaj Nørlund, der havde udfyldt deres roller som mentorer dårligst og derfor skulle sende deres mentees ud i omsang. Seerne stemte igen og det endelig resultat blev, at Nikolaj Nørlund fik lov til at blive i programmet, mens Lucy Love måtte sige farvel til sin mentee Selina Jane og forlade programmet. Da Lucy Love blev stemt ud af programmet, skulle Blachman samtidig finde en ny mentor til Selina Jane. Hun ønskede selv at få Nikolaj Steen som sin nye mentor, hvilket Thomas Blachman valgte at honorere. Det betyder, at Nikolaj Steen den kommende uge har ikke blot en, men to mentees, og dermed får ekstra travlt med sit mentor-arbejde. I næste live udgave af ""Mentor"" ser holdene således ud – programmet sendes fredag 13. september kl.20.00 på DR1:  Anne Dorte Michelsen er mentor for Simon Glöde Julie Berthelsen er mentor for Julie Bjerre Nikolaj Steen er mentor for Adrian Mikkelsen og Selina Jane Nikolaj Nørlund er mentor for Cecilie Trolle Waqas Qadri er mentor for Magnus Noach  ";Lørdag, 7. september 2013
Grevinde Anne Dorte sælger sommerhuset; Den 65-årige grevinde Anne Dorte af Rosenborg har haft nok at tænke på i den seneste svære tid. Men nu er hun da en bekymring lettere. Sommerhuset i Gilleleje er blevet solgt. Prisen lød på 585.000 kr. for den 46 kvadratmeter store sommerhus-perle, der ligger 500 meter fra Kattegat, skriver Se & Hør. Grevinde Anne Dorte og hendes nyligt afdøde mand grev Christian har i flere år forsøgt at sælge deres sommerhus, som er fra 1961. Greveparret havde først sat prisen til 1.265.000 kr. i 2007, men prisen er blevet løbende sat ned, og nu har en køber betalt 585.000 kr. for sommerhuset.     ;Fredag, 6. september 2013
Derfor sætter Mejlhede sit hus til salg; Den 47-årige frontfigur på TV 2 News bliver fra årsskiftet TV 2s Europa-korrespondent i Bruxelles, og nu har hun sammen med sin mand, fotografen Bjarke Ørsted, valgt at sætte hjemmet i Gentofte-bydelen Vangede til salg. Det skriver Boliga Kendte. Prisen for det 163 kvadratmeter store hus er sat til 5.195.000 kr., og dermed har parret udsigt til at tjene en pæn skilling, hvis boligen bliver solgt til udbudsprisen. Da villaen blev købt i 2001, betalte Lotte Mejlhede og Bjarke Ørsted ca. 2,9 millioner kroner, og ifølge tinglysningsdokumenterne er der optaget gæld for 3.150.000 kr. og altså udsigt til en gevinst omkring to mio. kr. efter en handel.  Se Lotte Mejlhedes spændende hjem her!  Får Lotte Mejlhede solgt boligen, slipper hun for at skulle betale dansk skat, mens hun er bosat i Bruxelles. Skattereglerne er nemlig skruet sådan sammen, at rådighed over en bolig i Danmark, som udgangspunkt betyder, at man skal betale dansk skat af hele indkomsten. ;Fredag, 6. september 2013
Sådan mødte Prince Michael sin prinsesse; Glem alt om fancy restauranter, natklubber eller 1001 nats eventyrslotte. Det romantiske eventyr mellem den kuwaitiske prinsesse og sønnen af musikverdenens måske allerstørste navn nogensinde tog ikke sin begyndelse i særligt eksotiske rammer. Begge er de kun seksten år gamle, så prinsesse Remi Alfalah og Prince Michael Jackson blev altså kærester i noget så almindeligt som den skole, hvor de begge går. Ok - det var den eksklusive privatskole Buckley School i Californien, der lagde gård og klasselokaler til – men mere romantiske var rammerne så heller ikke, skriver TV 2 på sin hjemmeside. Parret burde dog have råd til at gå en tur i biffen eller købe hinanden små gaver.  Prinsesse Remi Alfalah er ud af en meget rig kuwaitisk familie, der angiveligt har rigdomme, der kræver ni cifre, for at beskrive. Og selvom Prince Michael Jackson I ikke får adgang til sin del af faderens store formue før han bliver 30, så burde de månedlige lommepenge på 66.000 dollars – eller godt og vel 375.000 kroner – nok række til en stor omgang popkorn til kæresten, når de skal ind og se en film sammen, skriver TV 2. Prinsesse Remis mor har været meget åbenmundet om de tos romance, men benægter, at de skulle have planer om at forlove sig ’De er ikke nået til det stadie endnu. Men hvis de nogensinde skulle gå fra hinanden, så vil jeg stadig elske og respektere Prince’, siger Alana Alfalah . ;Fredag, 6. september 2013
Naomi Watts til Diana-premieren: En nervepirrende aften; Blitzlysene lynede og masser af fans stod klar med autografblokke og kameraer, da den røde løber foran Odeon-biografen på Leicester Square i London i går var rullet ud i anledning af premieren på ”Diana”, filmen om Storbritanniens højt elskede prinsesse, der tragisk døde i 1997. Skuespilleren Naomi Watts, der spiller hovedrollen som prinsesse Diana, så denne lune aften fantastisk ud i en elegant, hvid Versace-kjole, der sammen med store Chopard-øreringe lyste flot op på den røde løber. Hun var glad for, at filmen nu har premiere, men indrømmede, at hun også var lidt spændt: - Det er en nervepirrende aften. Hver gang, man endelig når til det øjeblik, hvor en film skal vises, er det lidt skræmmende, fortalte en smilende Naomi Watts på vej ind i biografen.   Læs mere om premieren på ”Diana” i London i BILLED-BLADET i næste uge.  ;Fredag, 6. september 2013
Christian Bitz: Jeg er ret forfængelig; Christian Bitz er kendt som ernæringsekspert og er en populær foredragsholder rundt omkring i landet. Men det er ikke kun ernæring og sundhed den 36-årige sundhedsekspert og eks-fotomodel går op i. Det er også sit eget udseende. Det indrømmer han i FEMINA i denne uge. - Jeg er ret forfængelig. Det er lidt fesent, men jeg går ret meget op i, hvordan jeg ser ud, siger han. Christian Bitz har de sidste mange år givet sine bud på, hvordan danskerne kan leve deres liv sundere – bl.a. som ekspert i TV 2s Go’ Morgen Danmark og i forskellige magasiner og tv-programmer. Og han er stolt af, hvor langt han er nået, men han vil gerne nå endnu længere. - Uden at skulle lyde selvfed, så er jeg faktisk ret stolt over, hvor jeg er rent karrieremæssigt. Jeg er ret tilfreds og nyder hvert et sekund. Det betyder ikke, at jeg ikke har ambitioner om mere – for det har jeg – men det er meget vigtigt for mig at nyde min rejse, siger den populære sundhedsekspert. Som sundhedsekspert går han meget op i en sund livsstil, men han understreger, at der skal være balance i tingene. - Sundhed er en del af begrebet livskvalitet. En sund livsstil gør mig i stand til at præstere på det niveau, jeg gerne vil. Og få maksimalt ud af hver dag. Men sundhed skal sættes ind i det store billede med bl.a. mentalitet, økonomi, parforhold og arbejdsrelationer, som også skal prioriteres og plejes. Der er ikke meget sjov i skyr og savoykål, hvis det hele sejler! Hvert enkelt individ skal finde sin egen sunde balance og acceptere de udfordrende perioder, hvor sundhed måske ikke lige står øverst på listen. Man behøver ikke være lige sund hele året rundt, siger han til FEMINA. LÆS OGSÅ:  Læs på femina.dk, hvorfor Christian Bitz hellere vil have en kvinde, der vejer lidt for meget, end en hysterisk, madforskrækket helsefanatiker Se Christian Bitz og to andre kendte mænd tale om ”den lille forskel” mellem mænd og kvinder. Se videoen på femina.dk  ;Fredag, 6. september 2013
Anne Sofie Espersen: Sådan holder jeg mig sund og skøn; Hvad spiser du? Jeg har ingen appetit om morgenen, så jeg spiser ikke morgenmad. Til gengæld rykker jeg myslien frem til frokosten og supplerer op med gulerødder i løbet af dagen. Til aften spiser jeg det samme som familien. Vi går efter devisen 80/20. Dvs. 80 procent af det sunde og 20 af det sjove. Hvis jeg ikke har tid til at spise, har jeg altid en proteinbar i tasken. Den kan være en lifesafer på stressede dage. Hvordan holder du dig i form? Jeg har ingen bil, så jeg cykler hver dag. Og når jeg skal stramme lidt op, løber jeg rundt om søerne og laver toningsøvelser derhjemme. Jeg sørger for at have en god grundform og vil altid kunne løbe fem km. New Balances løbesko er de bedste, jeg har prøvet. Tager du kosttilskud? Jeg tager en almindelig vitaminpille, som jeg supplerer op med silica-piller til min hud og mit hår, og så tager jeg ekstra D-vitamin-perler. Får du skønhedsbehandlinger? Jeg har mit faste rutinebesøg hos Star Lash på Kgs. Nytorv, hvor jeg får sat eyelash extensions på. De er geniale til mit fag, så jeg slipper for lim og påsætning hver aften. Desuden giver det hverdagen lidt spice og gør samtidig, at jeg nærmest ikke behøver at bruge makeup. Hvad er dine skønhedsrutiner? Jeg får min månedlige ansigtsbehandling hos n’age med dybderens, peeling og en lækker maske som afslutning. Jeg er begyndt at vaske mit hår i Philip B Russian Amber Imperial Shampoo. Den er nok den dyreste shampoo på markedet, men til gengæld den allervildeste og mest effektive, jeg har prøvet. Hvad er din selvforkælelse? Jeg slapper bedst af i sofaen foran en god serie. Jeg er lidt af en tv-nørd og har alle tænkelige tv-pakker. Mine yndlingsserier er Mad Men, Breaking Bad og Dexter. LÆS OGSÅ:  Læs også hvordan Ellen Hillingsø holder sig sund på IN.dk Læs også, hvordan du bliver sund og skøn som TV2-reporteren Anne Mette Kirk Ørskov på IN.dk  ;Fredag, 6. september 2013
Naomi Watts: Diana gjorde en stor forskel; I aften har premieren på den længe ventede film om prinsesse Diana, med titlen ”Diana”, premiere i London, og BILLED-BLADET har mødt skuespilleren Naomi Watts, der spiller prinsessen, i den britiske hovedstad til en snak om filmen. Deltag i vores afstemning og vind drømmerejse Naomi Watts har beskrevet rollen som prinsesse Diana som hendes hidtil største udfordring, og utallige timers research har hjulpet hende til at komme under huden på en af århundredets mest berømte kvinder. SE BILLEDERNE: Usete billeder fra prinsesse Dianas bryllupsreception - Jeg synes, hun virkede meget stærk, og der er ingen tvivl om, at hendes medfølelse og empati var en stor del af hendes personlighed. Vi kan se det blot ved at kigge på billeder af hende, hvor hun holder om nogen, for eksempel hendes børn eller nogen, der var syge, fortæller Naomi Watts. - Hun gjorde en stor forskel tilbage i starten af 1990’erne, hvor vi ikke kendte så meget til AIDS, tilføjer Naomi Watts og hentyder til, at prinsesse Diana gjorde op med mange af datidens fordomme om den frygtede sygdom, når hun besøgte AIDS-patienter og ikke var bange for at give dem hånden.   LÆS MERE: Naomi Watts til Diana-premieren: En nervepirrende aften ;Torsdag, 5. september 2013
Pilou Asbæk som Fasandræber; Pilou Asbæk lokker i øjeblikket tilskuere i biografen som rigmanden Simon Spies i ”Spies og Glistrup”. Nu fortsætter han i rollen som excentrisk rigmand – nemlig som den magtfulde og jagtglade Ditlev Pram, en af de to skurkeroller i filmatiseringen af Jussi Adlers bestsellerkrimier ”Fasandræberne”. Der er stadig en måned til biografpremieren på ”Kvinden i Buret” – den første filmatisering af Jussi Adlers historier om Afdeling Q med Nikolaj Lie Kaas i rollen som kriminalkommissær Mørk. Men 23. september går optagelserne allerede i gang til film nr. 2 i serien - Fasandræberne. Det har tidligere været offentliggjort, at Nikolaj Lie Kaas, Fares Fares og Søren Pilmark er med igen, men   Zentropa fortæller i dag, at de to magtfulde og jagtglade finansmænd Ditlev Pram og Ulrik Dybbøl Jensen skal portrætteres af h.h.v. Pilou Asbæk og David Dencik. Han er atter på dansk grund efter en række markante roller i internationale storfilm som Steven Spielbergs ”War Horse”, David Finchers ”The Girl with the Dragon Tattoo”, spionthrilleren ”Dame, Konge, Es, Spion” samt Susanne Biers kommende amerikanske film ”Serena” og Tommy Lee Jones’s western ”The Homesman”.  Fasandræberne – med et budget på 39 millioner kroner - får biografpremiere i oktober 2014.   ;Torsdag, 5. september 2013
Michael Jacksons søn kæreste med prinsesse; Michael Jacksons ældste søn, Prince Michael Jackson I, har fundet sin prinsesse. Popkongens søn er blevet kæreste med den kuwaitiske prinsesse Remi Alfalah afslører prinsessen mor, Alana Alfalah. MetroXpress skriver,  at parret har været sammen i 10 måneder efterhånden, og at unge Prince Michael sønnen har gjort indtryk. - Jeg stoler på Prince, og jeg vil sætte mit liv på, at han altid vil være en gentleman over for hende, siger Alana Alfalah til radaronline.com om den 16-årige Prince Michael. At Alana Alfalah så offentligt melder ud om noget så privat er angiveligt fordi familien Jackson ikke har været tilfreds med Princes opførsel og kaldt ham lidt af en lømmel, der ikke kommer hjem som aftalt. Men det har ikke noget på sig - han opfører sig som svigermors drøm, siger… svigermor. - Hvis han ikke var så fantastisk en dreng, ville jeg holde mig tilbage og holde mund. Men hvis man er en lømmel, når man respekterer samfundsreglerne, såsom aldrig at komme senere hjem end aftalt og altid være god til at hjælpe andre mennesker - Ja, så er Prince en lømmel, siger hun ironisk.     ;Torsdag, 5. september 2013
Vild med dans-par mister en uges træning;"  - Jeg synes, det signalerer overskud, at jeg både kan deltage i ""Vild med dans"" og finde tid til at lave velgørenhedsarbejde, lød den positive reaktion fra skønne Le Gammeltoft, der mister en uges træning med partneren Frederik Nonnemann.  14. september, dagen efter premieren på ""Vild med dans"" sæson 10, rejser Le Gammeltoft nemlig til Kenya med Fair Trade og er væk en uge. - Vi mister ganske rigtig en uges træning, men så må vi bare træne ekstra hårdt inden og efter - og jeg skal nok være klar til fredag nummer to, lover Le Gammeltoft.  Hendes partner, Frederik Nonneman, der også er helt ny i ""Vild med dans"" er også ganske rolig ved situationen. - Det går fint fremad, så det skal nok komme til at fungere. Le er meget målbevidst, og så har vi det bare SÅ godt sammen. Le Gammeltoft er helt enig. - Jeg skal være danser. Jeg ELSKER det! Det kommer faktisk lidt bag på mig, at jeg synes, det er SÅ fedt. Min kære mand, siger også, at jeg er blevet gladere.   ";Torsdag, 5. september 2013
Video: Startskuddet gået til Vild med dans; Både stemningen og humøret var tårnhøjt, de 12 par i den nye omgang ”Vild  med dans” blev præsenteret af de to værter Claus Elming og Sarah Grünewald. Den garvede Claus Elming og den helt nye Sarah Grünewald. Hun klarede præsentationsopgaven til topkarakter, og det lover godt for hendes rolle ved de mange liveshows, der starter fredag 13. september på TV2. Se videoen fra pressemødet her  ;Torsdag, 5. september 2013
Scarlett Johansson skal giftes – igen;" En stor diamantring pryder den velformede Hollywood skuespillerinde Scarlett Johanssons finger, og har fået People.com til at konkludere, at den halvt danske superstjerne er blevet forlovet. People citerer en kilde tæt på parret for at sige: - De er forlovede og meget glade. Den heldige er den franske journalist Romain Dauriac, og han friede angiveligt for en måned siden, hvor 28-årige Johansson takkede ja. Skuespillerens talsmand afviser at kommentere historien, men da Johansson for nylig var i Italien for at promovere sin nye film ""Under the Skin"" kunne hun ikke skjule forlovelsesringen. Scarlett Johansson var tidligere gift i to år med skuespillerkollegaen Ryan Reynolds.     ";Torsdag, 5. september 2013
Sådan skal Ole Ernst bisættes; Skuespilleren Ole Ernst, der døde natten til søndag, bisættes på søndag fra Vestre Kirkegårds Kapel på Vesterbro, oplyser hans søster, Birgit Pedersen til Ritzau. - Bisættelsen, der foregår klokken 13, sker helt i Oles ånd. Han ville ikke bisættes på traditionel vis med præst og i kirke, og derfor bliver det fra kapellet på Vesterbro, i Nordre sal, hvor der er plads til et par hundrede mennesker, siger Birgit Pedersen. Man venter, at det bliver familie, personlige venner og kolleger til den folkekære skuespiller, der deltager i ceremonien.  Skuespilleren Steen Springborg står for den sidste afsked med Ole Ernst. - Steen Springborg står for at planlægge indholdet i ceremonien, og det bliver, som Ole har ønsket det og ville have det.  Der bliver blandt andet musik af Bob Dylan og lidt klassisk, blandt andet filmmusikken fra Elvira Madigan, der er komponeret af Mozart, fortæller Birgit Pedersen. Filmmusikken er anden sats af Mozarts 21. klaverkoncert. Ole Ernsts sidste hvilested bliver et urnegravsted på Assistens Kirkegård, men den del har familien besluttet, at holde privat. ;Torsdag, 5. september 2013
Vild med dans-deltager uden partner;" Skuespiller Claes Bang var helt alene, da han gik ned ad trapperne på Akselborg ved TV 2s præsentation af de 12 nye par i ""Vild med dans"" 2013. Hans dansepartner, Katrine Bonde, var lovligt forhindret, da hun danser i Cirkusrevyen som var i Ålborg. Claes Kasper Bang fik dog smukt selskab af den nye vært, Sarah Grünewald, der hellere end gerne fulgte Claes hen til den spændt ventende presse. Claes Kasper Bang fortalte, at han stadig synes, det er svært at lære at danse, men dygtige Katrine Bonde skal nok sørger for, at parret gør en flot figur til premieren fredag 13. september på Danmarks mest populære dansegulv. ";Torsdag, 5. september 2013
Jack Nicholson stopper karrieren; En stor karriere er forbi. Etter 50 år som skuespiller – og med lysende roller som bl.a Patrick McMurphy i ”Gøgereden” og Jokeren i Tim Burtons ”Batman” - takker Jack Nicholson nu af. - Han kan ikke længere huske replikkerne, siger en kilde ifølge den svenske avis Aftonbladet.  Og problemet er så stort, at Jack Nicholson ikke længere kan udføre sit arbejde. - For at sige det lige ud, så er Jack ramt af hukommelsestab. Han husker ikke længere sine replikker, som det forventes af ham, og hans hukommelse er ikke, hvad den har været, siger kilden. Nicholson har dog ingen planer om at forsvinde ud af rampelyset. Han bliver tit set til NBA-holdet Los Angeles Lakers' hjemmekampe, og det agter han at fortsætte med. - Han kommer ikke til at pensionere sig fra kendisverdenen, for han ønsker ikke at blive hyldet. Han vil bare gerne glide ind i klubben af pensionerede, ligesom Sean Connery også har gjort det, siger kilden. Jack Nicholson har været nomineret til en Oscar 12 gange og vundet de tre. Han har desuden vundet syv Golden Globes. ;Torsdag, 5. september 2013
Anne Dorthe Tanderup frygtede sønnen var autist; Anne Dorthe Tanderup og cykelrytteren Bjarne Riis fik deres anden søn, Matias i 2004. Men sønnen har haft mange problemer med sit temperament, afslører Anne Dorthe Tanderup i sin nye bog 'Min vej til et sundt liv'. 'Om dagen kunne han reagere voldsomt på de mindste ting, jeg sagde, at han ikke måtte. Han kunne svinge fra rastløs og urolig til rolig, sød og medgørlig. Nogle morgner blev han helt vildt vred eller ked af det, iden han skulle af sted i børnehave, skriver den tidligere håndboldspiller Anne Dorthe Tanderup i sin nye bog der udkommer 26. september, og som Ekstra Bladet har læst. Anne Dorthe Tanderup skriver, at hun bekymret for, om sønnen var autist eller havde ADHD. Men efter års natteroderi med råb og skrig fandt den tidligere håndboldstjerne ud af, at hun kunne påvirke Matias humør ved at ændre hans kost. Det viste sig at Matias var allergisk over for gluten, mælkeprodukter, og at han havde parasitter og candida (svamp) i kroppen.  Matias kom derfor på en streng kost. Anne Dorthe må smøre en speciel madpakke når han skal med skolen på udflugt, hun bager sine egne kager til ham, hvis han skal til fødselsdag, og at McDonalds-mad er forbudt, selvom drengens søskende spiser det.  Anne Dorthe har dog aldrig mærket, at Matias' brødre har set anderledes på ham, fordi han ikke kan spise det samme som dem.   ;Torsdag, 5. september 2013
Video: Charlotte Bircow til Støt brysterne på Klampenborg Galopbane; Normalt er det de firebenede fuldblodsheste, der drøner af sted på Klampenborg Galopbane, men 1. september løb seks kendt kvinder en tur på den legendariske grønsvær. Sammen med fem andre kendte kvinder deltog Charlotte Bircow lørdag 1. september i et 100 meter løb på galopbanen i Klampenborg som et led i Kræftens Bekæmpelses kampagne ”Støt Brysterne”. Charlotte Bircow vandt ikke løbet, men hun har vunde kampen over kræften og fortæller her, hvorfor hun gerne vil være med til at støtte brysterne.  ;Torsdag, 5. september 2013
Hans Pilgaard flytter ind hos kæresten; Hans Pilgaard blev forelsket til op over begge årer, da han mødte sin ny partner Jobbe Joller. Ægteskabet med Henrik Torp, og deres fælles liv i London stod ikke til at redde, og nu har Hans Pilgaard taget konsekvensen og er flyttet hjem til Danmark – og kæresten. - Hans flyttede til Danmark for nyligt og er flyttet ind i min lejlighed, indtil hans egen lejlighed er ledig. Den har været udlejet mens han har boet i London, siger Jobbe til Ekstra Bladet. Om de to skal flytte sammen i Hans’ lejlighed ved Jobbe ikke. - Jeg beskæftiger mig ikke specielt meget med fremtiden på den måde. Jeg nyder bare nuet og har ikke travlt med at skulle have fællesøkonomi og fælles Facebook-profil. Jeg elsker at have masser af dejlige mennesker omkring mig - og det er altid sjovere at handle ind til flere end sig selv, siger Jobbe om fremtidsplanerne - eller manglen på samme til Ekstra Bladet. ;Torsdag, 5. september 2013
Politiet dropper sag om underslæb mod Remees assistent ; Christian Hoeck fungerede fra december 2011 til marts i år som personlig assistent for musikproducereren og natklubejeren Remee. Samaarbejdet endte dog med, at Remee beskyldte- og politianmeldte sin personlige assistent for at have haft et enormt overforbrug af hans penge. Hoeck skulle – ifølge Remee - både have spist gode måltider, været på diskotek og kasino og lagt store indskud på betting-hjemmesider - alt sammen på Remees regning. Christian Hoeck mente ikke, at der var tale om underslæb, men tværtimod om en retfærdig aflønning. Og nu har politiet valgt at droppe sagen mod Christian Hoeck med begrundelsen om, at der ikke er en rimelig formodning om, at der er begået noget strafbart, skriver BT. - Jeg er selvfølgelig glad og lettet over det. Det er en ting, der har betydet meget i min hverdag. Når det er sagt, så har det også haft store konsekvenser for mig og min familie. I første omgang valgte jeg at sige mit arbejde op. Et arbejde, jeg var utroligt glad for, siger Christian Hoeck til BT. Han har tidligere sagt, at han blev aflønnet i naturalier af Remee.  Altså ikke i form af officielle lønsedler, men at han kunne komme med bilag på forskellige ting, der svarede til en aftalt timesats. Desværre var aftalen mundtlig og endte til sidst med en politianmeldelse. - Vi snakker under en million kroner. Og lad mig lige understrege, at det ikke er under en million i difference, men under en million for 15 måneder arbejde, hvor man har skullet være tilgængelig 24 timer i døgnet, siger Christian Hoeck.     ;Onsdag, 4. september 2013
Nu er Klaus Riskærs Laura flyttet ind; Dagens opdatering på Riskærs kærlighedsforhold er såre positiv. Efter at have annonceret, de var gået fra hinanden i søndags, men havde fundet sammen igen i går, lyder meldingen fra parret i dag, at de skam stadig er sammen – ja, de er oven i købet FLYTTET sammen. - Det hele var bare en misforståelse. Vi er stadig samme. Vi er faktisk flyttet sammen. Jeg er flyttet ind hos Klaus i byen, udtaler Laura Petersen således til Seoghør.dk. Den 58-årige Riskær og den 30 år yngre Laura har kendt hinanden længe, men blev altså først kærester for et par uger siden. Og der er ingen problemer med den store aldersforskel. - Vi er meget glade for hinanden. Jeg har mødte Klaus’ sønner, og de er glade. Mine forældre synes heller ikke, at det er noget problem, så længe jeg er glad, så er de glade, fortæller Laura, der udover at læse cand.merc.psyk også er model. Men den unge skønhed har også tid til et lidt særpræget studiejob: - Jeg er værtinde på arrangementet ”THINK” for Aidsfondet i november sammen med Mads Holger, og ligeledes for Ladies Affairs for Kræftens Bekæmpelses kampagne ”Støt Brysterne”. Jeg står for al koordinering af mine velgørenhedsprojekter, siger Laura til Seoghør.   ;Onsdag, 4. september 2013
Michael Jacksons bøjede ske solgt;" En ske, skænket i bryllupsgave af selveste Michael Jackson, og siden bøjet ""ved tankens kraft"" af den israelsk-britiske TV-personlighed Uri Gelller er blevet solgt på en auktion i London. Skeen - der var på auktion på The Flowing Spring Pub i Oxfordshire i lørdags - indbragte 4.400 kroner. Alle øremærket til velgørenhedsfonden Charity Thames Hospicecare, skriver Ekstra Bladet  I marts 2001 var nu afdøde Michael Jackson 'best man' ved Uri Gellers fornyelse af hans bryllupsløfte, og det var ved den lejlighed, popstjernen skænkede skeen til Uri Geller. I lørdags blev skeen solgt med beskeden: ” 7. marts 2001 M.J. gav mig denne ske - Uri Geller”, og prisen var ifølge en talsmand ikke specielt høj: ”Michael Jacksons ske blev solgt til en lokal person, men jeg gætter på, at den kan sælges for noget mere, da det er en meget speciel ting med international appel "", lød det efterfølgende fra en talsmand. Uri Geller blev verdensberømt - og var bl.a på forsiden af BILLED BLADET - da han i 1974 var på DR og viste, at han kunne bøje bestik ved hjælp af tanken kraft.       ";Onsdag, 4. september 2013
BILLED BLADET gjorde Barnaby vild med København; Det er ikke rigtigt, at Kriminalkommissær Barnaby aldrig før har filmet i Danmark. BILLED BLADET har faktisk æren af, at være det første danske medie, der arbejdede sammen med den joviale engelske kriminalkommissær. Og – for nu at prale lidt – var BILLED BLADET også den sidste opgave, den gode gamle Barnaby påtog sig - i rollen som kriminalkommissæren. Siden 2009 har BILLED BLADET og Barnaby nemlig været meget tæt forbundet. BILLED BLADET har udsendt alle seriens film på DVD – og i den forbindelse har den første Barnaby, skuespilleren John Nettles, velvilligt stillet op i diverse små reklamefilm. To af dem blev optaget i København. Barnaby filmede første gang i Danmark uden foran Politigården i foråret 2009, hvor han mødte et par danske betjente, og fortalte at man kunne købe en ny DVD med BILLED BLADET. Og hans sidste gerning i Barnaby rollen foregik såmænd også i BILLED BLADETs tjeneste, lige midt i ALLERs hovedsæde på Havneholmen i julen 2010. Da havde John Nettles ellers takket af som Barnaby i serien, men alligevel trak han velvilligt i den kendte habit, og gav den endnu engang som Barnaby – for snurrende kameraer midt på BILLED BLADETs redaktion. Hele holdet bag Barnaby serien har da også fået et særdeles omfattende kendskab til København og byens mange fotogene muligheder under de oplevelsesture, de har gjort sammen med BILLED BLADET. Seriens tidligere producer Brian True May var nemlig også gerne med, når hans tv-stjerne rejste ud – og hele holdet – der også talte Barnabys assistent Jones fra serien – alias Jason Hughes - udviste stor begejstring, navnlig for Nyhavn, Operaen, Amalienborg, Christianshavn og Tivoli. Om det bliver disse lokationer, den ny Barnaby – skuespilleren Neil Dudgeon - skal optræde i, når seriens afsnit nummer 100 skal optages i København til oktober vil tiden vise. En ting er sikker. Neil Dudgeons Barnaby kan allerede nu en lille smule dansk. Han reklamerer nemlig for BILLED BLADET i forbindelse med, at man fra denne uge kan købe de helt nye afsnit med ham i rollen som Barnaby sammen med bladet.  ;Onsdag, 4. september 2013
Michael Douglas benægter ægteskabskrise; Catherine Zeta-Jones og Michael Douglas har besluttet sig for tage en pause fra deres 17 år længe ægteskab - i et forsøg på at rede det. Ikke fordi kærligheden er død, men fordi Zeta-Jones har det skidt mentalt. Som hendes veninde Anna Walker siger til ”Mail on Sunday”: ” De næste par uger bliver virkelig hårde, og jeg er meget bekymret for hende. Det her er en meget traumatisk tid, og hendes mentale helbred kunne godt blive negativt påvirket”. I ”2010 fik Douglas halskræft som han kæmpede sig igennem, men det hele tog hårdt på Zeta –Jones, som i forvejen har psykiske problemer, mener veninden.  Der er derfor mere grund til at bekymre sig for Zeta-Jones end for selve ægteskabet. Det mener Michael Douglas i hvert fald.   I forbindelse med en promovering af skuespillerens kommende film 'Behind the Candelabra' sagde han: ”Skulle jeg have en hjemmekrise? Nej, vi har det fint. Min kone og jeg har det fint”. Ifølge den 68 årige skuespiller er der tale om en midlertidig pause med sin 25 år yngre kone, trods parret ikke er blevet fotograferet sammen siden april i år. Deres to børn Dylan 13 og Caris 10 vil nok også have en effekt på skuespillerparrets endelige valg. ;Onsdag, 4. september 2013
Sådan fik Tanderup scoret Bjarne Riis; Det var i 1996, og OL-feberen var på sit højeste i den amerikanske millionby Atlanta, da det store romantiske sportseventyr begyndte. Hovedpersonerne var Tour de France-vinderen Bjarne Riis og håndbold-jernladyen Anne Dorthe Tanderup – og rygterne ville vide, at de to havde været sammen på Bjarnes hotelværelse. Selvom Anne Dorthe Tanderup havde en kæreste og Bjarne Riis havde både kone og to børn.  I en ny bog, ”Min vej til et sundt liv” - som Ekstra Bladet har læst - fortæller Anne Dorthe Tanderup nu, hvad der virkelig skete dengang: Det begyndte efter håndboldpigernes OL-Guld kamp mod Sydkorea. Ved en middag for alle de danske sportsfolk på en restaurant i byen kom Anne Dorthe Tanderup ved et tilfælde kom til at sidde ved siden af Bjarne Riis.  Og efter middagen fortsatte håndbold-pigerne i byen for at fejre guldet. 'Da jeg var på vej ind i elevatoren for at køre ned, trådte Bjarne Riis ud af elevatoren. Vi aftalte at følges ad til den enorme fest, der lige nu væltede hele Atlanta. Han gik med over til vores lejlighed, så jeg kunne tage et bad og skifte til civilt tøj', skriver 41-årige Anne Dorthe Tanderup i sin bog, 'Min vej til et sundt liv', der udkommer den 26. september på Politikens Forlag. 'Kort efter sad vi ved siden af hinanden i en taxa ind til byen. Jeg var varm, lykkelig og plørefuld - og så vendte jeg mig om mod Bjarne og kyssede ham. Han har siden fortalt mig, at han blev fuldstændig paf og helt ædru på et splitsekund.' Resten af aftenen brugte han sammen med Anne Dorthe Tanderup til guld-festen. 'Det var en af de få aftener i mit liv, hvor jeg ikke et øjeblik tænkte på, hvad 'de andre' ville sige. Jeg nød det bare,' skriver Tanderup. Efter festen gik Tanderup med op på Bjarne Riis' værelse – men de gjorde  ikke noget, de ikke måtte, skriver hun i bogen.  'Jeg var ikke forelsket, og vi undlod at handle på den fysiske tiltrækning mellem os. Han var gift og far til to drenge, og jeg havde en kæreste. Jeg tror, at den aftens samhørighed, var årsagen til, at vi mange måneder senere besluttede, at vi var noget for hinanden', skriver Anne Dorthe Tanderup. Romancen i Atlanta udviklede sig til lange telefonsamtaler gennem mange måneder, siden en decideret affære, og til sidst valgt Bjarne Riis at gå fra moren til sine to børn, Mette Riis.  Anne Dorthe Tanderup og Bjarne Riis har i dag fire børn sammen og giftede sig i 2009. ;Onsdag, 4. september 2013
Derfor indtager Barnaby København; Når den populære kriminalkommissær Barnaby til oktober lander i København er det første gang nogensinde, at den populære serie skal filmes i udlandet. - Vi ville lave noget helt specielt som kunne markere vores afsnit nummer 100. ”Midsomer Murders” er utrolig populær i dansk TV, hvor den har kørt i tolv år og har fat i 40 procent af seerne. Så det bliver stort at skulle arbejde sammen med DR, der jo har produceret den prisvindene serie ”Forbrydelsen”, siger Jo Wrigth – den engelske producer bag Barnaby-serien. Kriminalkommissær Barnaby – i skikkelse af den engelske skuespiller Neil Dudgeon - efterforsker i jubilæumsafsnittet et mord i sin fiktive politikreds i England, som viser sig at have spor, der fører hele vejen til Danmark og København. Derfor må han og assistenten Nelson (spillet af Gwilym Lee) af sted til den by, som britiske TV-seere ikke mindst kender fra ”Borgen” og ”Forbrydelsen”. Det betyder, at der i jubilæumsafsnittet – der får titlen ”Morderne i København” - kommer til at indgå gode danske skuespillere. Og det er ikke helt tilfældigt, at Ann Eleonora Jørgensen og Birgitte Hjort Sørensen er valgt som to af de medvirkende. Ann Eleonora kender engelske TV-seere som den dræbte Nanna Birk Larsens knuste mor i første omgang af ”Forbrydelsen” – Birgitte Hjort Sørensen vil de sikkert genkende som reporteren Katrine Fønsmark fra ”Borgen”. - ”Midsomer Murders” er danskernes yndlingsprogram i mere end et årti. Det er en ære og utroligt spændende, at vi er i stand til at bidrage til seriens fornemme serie af mordofre og detektiver,« siger Kaare Schmidt, der er DR’s redaktør for indkøb af TV-serier. Hvornår “Morderne I København” bliver sendt vides af gode grunde endnu ikke.  Husk at du kan købe de nye afsnit af Kriminalkommissær Barnaby med BILLED-BLADET i denne uge – og mange uger frem.   ;Onsdag, 4. september 2013
Camilla Ottesen: Tror på mere mellem himmel og jord; Camilla Ottesen har været TV-vært på en lang række meget forskellige programmer. Hun har været storvildtsjæger i Afrika, vært på musikkanalen ZTV, hun har lavet Fangerne på Fortet, og så har hun været vært ved det Danske Melodi Grand Prix i 2008. Og til efteråret kan hun tilføje endnu et program til listen. Og det handler hverken om musik, jagt eller krævende udfordringer på et fort. Hun skal nemlig være vært på programmet Rædslernes Nat, hvor hun skal opsøge forskellige steder, der har ry for at være hjemsøgt. – I Rædslernes nat har vi kendte danskere, skeptikere og folk, der tror på mere mellem himmel og jord, med ude forskellige steder. Det kan være en herregård, et gammelt fængsel, et nedlagt sindssygehospital, kirkegårde, den slags steder, og vi har spiritisten Marion Dampier-Jeans med som medie, fortæller hun. Jeg tror på, hvad de fortæller Og optagelserne til programmet har været med til at overbevise Camilla Ottesen om, at der findes mere mellem himmel og jord. – Det har været ret mærkeligt for mig at stå midt i, må jeg indrømme. Jeg tror på, at der er mere mellem himmel og jord. Jeg har bare aldrig selv oplevet noget i den retning. Men jeg kan ikke tro, at alle de mennesker, der har fortalt om, hvordan de har oplevet forskellige former for kontakt med en åndelig verden, er tossede alle sammen, siger hun og fortsætter: – I forbindelse med optagelserne hørte jeg for eksempel nogle ordentlige klepperter af fængselsbetjente fortælle om, hvordan de om aftenen har kunnet høre lyden af et klirrende nøglebundt, uden at der er nogen indsatte. Og da vi på et tidspunkt stod uden for en ubeboet herregård, hvor vi skulle lave optagelser senere på aftenen, mødte vi en nabo, der fortalte om lys, der tændte og slukkede om natten, og vinduer, der pludselig stod åbne, uden at en vind havde rørt sig. Hvorfor skulle hun dog fortælle os det, hvis det ikke passer, siger Camilla Ottesen. LÆS OGSÅ:  Jane Aamund: Jeg har set spøgelser Ibi Støving: Jeg har været død i to minutter og døden nær to gange  ;Onsdag, 4. september 2013
Signe Svendsen: Magter ikke et kontorarbejde; Størstedelen af danskerne har faste arbejdstider – møder om morgenen og går hjem om eftermiddagen. Men sådan er det ikke for sangerinden Signe Svendsen. Danskerne lærte hende at kende, da det danske Melodi Grand Prix rullede over skærmen i 2001, hvor hun sammen med Rollo & King vandt med nummeret Der Står Et Billede Af Dig PÅ Mit Bord, og siden grand-prix-succesen og 2. pladsen ved det internationale Grand Prix, er Signe Svendsen gået solo. Hendes første soloalbum kom i 2010, og nu er hun klar med en efterfølger. Musikken er mit eneste valg Livet som musiker betyder, at Signe Svendsen på ingen måder har faste arbejdstider Tænker du nogensinde: »Hvad hvis jeg sad på kontor i stedet for?«. – Ja, for pokker da. Når vi er ude at turnere og kører på de jyske landeveje og kører forbi alle de glas- og metalbygninger, nogen af en eller anden grund har placeret lige klos op ad vejene, og hvor jeg forestiller mig, der sidder mennesker indenfor og arbejder, så tænker jeg da: De har fat i noget derinde. De har jo rigtigt arbejde. Jeg skal bare ud at spille, siger Signe Svendsen og fortsætter: – Og så omvendt: Hvis jeg tænker tanken til ende og ser mig selv stå op hver morgen og tage bussen ud til et kontor nær den jyske motorvej og gå på arbejde i et glashus, der er sort og gråt, det ville jeg ikke kunne. Det ville være en anden kamp. Og den ville jeg simpelthen ikke kunne magte. Så der er ikke noget valg for mig, siger hun. Det kan lade sig gøre at have musikken forrest For Signe Svendsen er ikke i tvivl om, at hun har valgt rigtigt. Også selv om hun den første periode måtte supplere musiker-jobbet op med arbejde i boghandlen på Louisiana. Men nu har hun ikke længere brug for at supplere op. – Det har heldigvis vist sig, at det godt kan lade sig gøre for mig at have musikken forrest. Jeg har haft mulighed for at kunne tage mere rundt i de her år og har kunnet opdyrke et publikum, som er pænt loyalt, og som jeg simpelthen er så glad for at have, siger hun. Det hjælper selvfølgelig også at have andet musikalsk arbejde. - Jeg er heldig, at Niels (Haus­gaard, red.) tager mig med ud på sine shows som det, man kalder sideman, hvor det jo ikke er mit show, men hans, mens jeg er med på sidelinjen. Jeg tror faktisk ikke, der er mange solister, der både er ude at optræde som sig selv og som sideman. Men det fungerer fint for mig, siger hun. LÆS OGSÅ:  Lene Siel på søndag.dk: Jeg valgte børn frem for min karriere Signe Svendsen bor sammen med sin kæreste og deres datter. Men kvindeagtig – det er hun ikke. Find ud af hvad det betyder – på søndag.dk  ;Onsdag, 4. september 2013
Annette Heick: Sådan forelskede jeg mig i Jesper; Det var egentlig ikke helt meningen, at det skulle være de to, da Anette Heick for 15 år siden mødte kokken Jesper Vollmer. For Annette Heick havde jo en kæreste. Og så kunne hun i øvrigt ikke samle tankerne, når Jesper var til stede. Men pludselig var han der, og han var svær ikke at forholde sig til. - Og i starten var det ikke så godt, for jeg var afsat til anden side. Allerede inden vi overhovedet havde lavet noget sagde jeg til ham, at vi simpelthen ikke kunne ses, for jeg kunne overhovedet ikke tænke en klar tanke, når han var i nærheden. Men så fik jeg det bare sådan: Jeg tror sgu, jeg er kommet til at sige farvel til mit livs kærlighed. Jeg er NØDT til at se ham igen – ellers går jeg til grunde, siger 41-årige Annette Heick i et interview med modemagasinet IN. Derfor valgte multikunstneren at slå op med sin kæreste, og få et møde sat op med Jesper Vollmer midt på Axeltorv i det indre København. Det var et gensyn, som slog benene væk under dem begge. - På det tidspunkt havde vi ikke set hinanden i seks uger, og vi stod bare og holdt om hinanden i tre kvarter. Og jeg sagde: Du må aldrig, aldrig, aldrig slippe mig! Det gør jeg heller ikke, svarede han, det gør jeg heller ikke, siger Annette Heick. Utroskab kan tilgives I dag er parret gift og bor i Sverige sammen med sønnerne Elliot og Storm og med Annette Heicks forældre, Keld og Hilda Heick, boende i et hus på samme grund. Annette Heick er helt fast besluttet på, at det er de to for evigt uanset, hvad der sker. - Så den kærlighed er meget, meget stærk. Selv om vi har ups and downs som alle andre, så har vi en helt speciel og meget stærk kærlighed at bygge på, og hvis Jesper en dag kom og fortalte mig, at han havde været mig utro – hvilket jeg ikke tror, at han har – så skulle der godt nok meget til, før jeg ville vælge at lade det gå ud over vores forhold. Det er det simpelthen for vigtigt til, siger Annette Heick. Annette Heick er den 20. september aktuel med et show med sin far, Keld Heick, under titlen ’Nu stopper du, far!’ i Aarhus Musikhus. LÆS OGSÅ:  Læs også hvorfor Anette Heick på et tidspunkt i sit liv måtte opsøge en psykolog på IN.dk Du vælger selv den rolle, du vil spille i et parforhold. Læs hvordan på IN.dk  ;Onsdag, 4. september 2013
Naomi Watts: Jeg måtte lamme mit ansigt for at ligne Diana; Den 44-årige skuespiller Naomi Watts blev nødt til at lamme den højre del af sit ansigt for at spille rollen som den afdøde lady Diana i filmen Diana, fordi hun var fast besluttet på at lære hendes mimik til perfektion. Midlet blev en drinkspind af træ, som Naomi Watts i en lang periode gik omkring med i munden for at indstudere den måde, som lady Diana bevægede sin mund på. - Jeg ønskede ikke bare at se ud som hende, det handler også om lyden af hendes stemme og den måde, hun bevægede sit ansigt på. Det er fuldstændig den modsatte måde af, hvordan jeg bevæger mit ansigt. Jeg bevæger mit ansigt fra højre, og hun bevæger det fra venstre. Jeg blev nødt til at gå rundt med en drinkspind i munden i ugevis for at lamme den højre del af mit ansigt, siger Naomi Watts i et interview med Empire magazine. LÆS OGSÅ:  Naomi Watts takkede nej til rollen som lady Diana to gange, før hun endelig sagde ja. Læs hvorfor… Naomi Watts har en slående lighed med afdøde lady Diana. Se billederne her..  Var i tvivl om rollen Den blonde skønhed indrømmer, at hun i starten kæmpede med, om hun skulle påtage sig rollen som den britiske kongelige. Årsagen var, at hun var bekymret for, hvordan folk ville modtage det, og om de ville kritisere hende for den måde, hun spillede rollen på. - Meget større pres og meget mere frygt, som kommer med det pres. Jeg kæmpede med beslutningen om rent faktisk at gøre det på grund af det. Jeg var bange for alle de sammenligner, folk ville lave: Ikke den rigtige næse, ikke høj nok, ikke den rigtige stemme, siger Naomi Watts. Filmen Diana får dansk biografpremiere den 26. september. ;Tirsdag, 3. september 2013
Mille Dinesen: Min kæreste klæder mig på; Hvornår har mennesker en personlig stil? Når man kan se personen igennem det tøj, hun bærer, fordi vedkommende har taget udgangspunkt i det, der klæder hende, og ikke hvad moden dikterer. Hvordan har du det med vaner – har du nogle dårlige af slagsen i forhold til din påklædning? Jeg er desværre ofte hellere underdressed end overdressed. Jeg beundrer de mennesker, som barer fyrer den af. Måske er det Janteloven, der præger mig, måske er det bare lidt usikkerhed. Lige meget hvad vil jeg gerne lægge den vane fra mig. Turde kaste mig ud i store, smukke rober til de arrangementer, hvor det er forventet, og måske også i hverdagen give lidt mere los. Har du haft en oplevelse, der ændrede dit udtryk? Da jeg mødte min anden kæreste lige efter gymnasiet, begyndte jeg at gå mere feminint klædt. Før han kom ind i mit liv, gjorde jeg en meget stor indsats for at skjule mig i noget meget stort og kasset tøj. Jeg var drengepigen, der hellere bøvsede om kap med drengene end lagde neglelak. Min nuværende kæreste er heldigvis sindssygt god til at finde tøj, der klæder mig. Tøj, der er feminint, men med et strejf af noget maskulint. Han ville gøre sig vældig godt som stylist. Bedømmer du mennesker ud fra deres tøj? Ja, måske lidt. Det sker nok lidt, når jeg møder mennesker, som har taget det på, moden dikterer, fremfor det, der måske i virkeligheden mere ville udtrykke dem selv. Jeg foretrækker til hver en tid kvinder i fodboldstrømper og strutskørter fremfor fashion victims. Hvem klipper dit hår? Jeg har gået hos Palma de sidste par år. Det startede, da hun skulle farve mit Rita-hår. Siden har hun stået for både mit og Ritas. Det er også hos hende, jeg køber mine hårprodukter fra Aveda. Produkter, der redder selv den værste hårdag. Hvordan visualiserer du dine værdier i din stil? Jeg vil rigtig gerne kunne sige, at jeg ikke ligger under for modens luner og derfor kun går i økologisk og fairtradevenligt tøj. Men sådan er jeg ikke helt. Jeg gør, hvad jeg kan for at nærme mig en garderobe, hvor jeg udskifter bæredygtigt tøj, hvor det er muligt for min økonomi og min hang til lækkert design. Har du et shop-a-holic-gen? Desværre, jeg er nærmest grænsende til kedelig. Jeg har simpelthen ikke tålmodighed til at shoppe og går alt for hurtigt kold. Når jeg shopper, er det for det meste meget gennemtænkt og derfor for det meste også gode ting. Men helt ærligt, så tror jeg lidt på, at det dér ’købe noget bare for at købe noget’ i virkeligheden er noget, jeg gør som substitut for noget andet. Så jeg kan faktisk gå hen og få lidt dårlig samvittighed på den dér ulandshjælpmåde, hvis jeg er gået amok. Mille Dinesen kan opleves i TV-serien ”Rita” fra den 11. september på TV 2. LÆS OGSÅ:  Forfatteren Leonora Christina Skov blev gennemskuet af sin kæreste. Læs hvordan på IN.dk Vil du på kærestetur til f.eks. Barcelona? Læs guiden på IN.dk  ;Tirsdag, 3. september 2013
Asger Aamund kritiseres af ledige; Asger Aamund, en af Danmarks mest markante erhvervsmænd, har taget seks langtidsledige danskere under vingerne. Det sker i DRs 'Asger og de langtidsledige”, hvor målet for Asger er, at hjælpe dem tilbage på arbejdsmarkedet. Bag kameraet ser virkeligheden noget anderledes ud. Ekstra Bladet har været i kontakt med alle seks deltagere i programmet. Stort set alle er enige om, at de ikke har fået noget reelt udbytte af at have været med i programmet. - Et eller andet sted har jeg fortrudt, at jeg har været med, siger deltageren Bruno Hansen blandt andet.  - Jeg føler, at det er Asger, der skal promoveres på bekostning af os.  Asger Aamund mener dog ikke selv, at han har gjort for lidt for de langtidsledige.  - Det har aldrig været meningen, at jeg skulle hekse et job frem til de arbejdsløse. De skulle bare klædes på til at søge anderledes og måske noget mere professionelt, siger han om kritikken.     ;Tirsdag, 3. september 2013
Riskær fortsætter alligevel med kæresten; En ny dag – en ny udmelding. Små 24 timer efter at have meldt offentligt ud, at deres forhold var forbi er der igen nye toner i forholdet mellem Klaus Riskær og kæresten Laura Petersen – som han har været kæreste med i en uge. I dag - tirsdag den 3. september -  skriver Laura nemlig i en mail til Ekstra Bladet, at hun og Klaus har genoptaget deres forhold.  'Vi er stadigvæk i et forhold. Bh Laura'...alle kender til misforståelser 'sunday morning', men alt er fantastisk, og vi fortsætter vores rejse.' Riskærs kommentar til situationen er lidt mere kryptisk:  'Hun har postet et fint foto af mig, der laver mad til hende derhjemme ... Visse ting klares bedst under mere private rammer', skriver han i en mail til avisen. Laura Petersen, 28 år og Klaus Riskær, 58 år, er altså sammen, mens dette skrives …   ;Tirsdag, 3. september 2013
David Beckham laver cafe med Gordon Ramsey ; Den nu 38-årige eks fodboldspiller David Beckham har et brændende ønske. Han vil have sin livret ”Pie & Mash”  ,en gammel ret som var populær blandt arbejderne i London, serveret i hele verden. Retten består grundlæggende af kødtærte og kartoffelmos. En af Beckhams venner udtaler derfor til ”The Sun”:  ”David vil åbne en Pie & Mash’-cafe i London som et startsted for en verdensomspændende kæde. Men det er ikke kun Beckham selv, der har planer om at blive caféejer. Beckham har allerede allieret sig med Tv-kokken Gordon Ramsay, som skal hjælpe med at stable cafeen på benene.   I 2010 registrerede Beckham og Ramsay navnet PM (Pie & Mash) under deres initialer DBGR hos Intellectual Property Office. Det bekræfter at hele cafe projektet ikke bare er tomme ord.   ;Tirsdag, 3. september 2013
Don Johnsons datter med i 50 Shades of Grey; To ukendte navne i en meget kendt historie. Charlie Hunnam og Dakota Johnson er ikke tidens største skuespillere, men om et års tid vil hele verden kende deres navne. De har nemlig fået tildelt de to hovedroller som Christian Grey og Anastasia Steele i den længe ventede film ”50 Shades of Grey”. Forfatteren til den erotiske bestseller trilogi E.L. James er glad for at valget er faldet på de to skuespillere.  - Jeg er glad for, at kunne fortælle jer at den dejlige Dakota Johnson har sagt ja til at spille Anastasia i filmatiseringen af ”Fifty Shades of Grey” skriver E.L James på sin Twitter profil. - Den lækre og talentfulde Charlie Hunnam bliver Christian Grey i filmen ”Fifty Shades of Grey” skriver hun ligeledes på Twitter. Charlie Hunnam har lige været aktuel i action braget ”Pacific Rim”, men er også kendt fra den barske tv serie ”Sons of Anarchy”. Næste år bliver Publikummet dog et lidt andet når han skal stråle i husmor-pornoens univers. Dakota Johnson er datter af det hotte 80’er par Don Johnson og Melanie Griffith. Og er mest kendt for sine populære forældre men har også selv medvirket i drengerøvskomedien ”21 Jumpstreet”.     ;Tirsdag, 3. september 2013
Kendisdesigner holdt afskedsparty for veninderne; For 10 år siden startede Dea Kudibald sin forretning i et fugtigt kælderlokale. I dag er hendes design meget poulært blandt en række kendte kvinder, og blandt andet grevinde Alexandra ses ofte i design fra Dea Kudibal. Hemmeligheden bag succesen, der har formået at springe finanskrisen over, er hårdt, målrettet arbejde - og et design, der både er super behageligt at have på, er til at bevæge sig i, men samtidig er eksklusivt og elegant. 29. august holdt den dygtige designer afskedsseance for sine veninder i Herluf Trollesgade, hvor hun både har sin bolig og et stort, smukt, velindrettet showroom. 10. oktober flytter Dea Kudbal nemlig til Shanghai sammen med sin mand, Per Glud, og parrets lille søn Ferdinand på tre år. - Kina er et eventyr, der skal prøves, og vi skal bo i lejlighed i Shanghai, som er en skøn by. Forretningen kører videre herhjemme - og også i resten af Europa, fortæller Dea Kudibal, der netop har fået agentur i USA - og tilføjer: - Og vi kommer også hjem ind imellem og bevarer kontakten. Det var veninderne glade for at høre. Der var mødt rigtig mange op - både for at sige god tur til Dea og familen - og bestemt også for at se den nye efterårs/vinter-kolektion, der blev præsentret på dagen. Der blev sippet champagne, spist sushi og andre lækkerier - og prøvet kjoler, bluser - og, som noget helt nyt - pelse til den store guldmedalje. Ikke mindst kronprinsens ekskæreste, skønne Katje Storkholm, var flittigt tøjprøver. - Jeg elsker Deas tøj, så jeg skal have fornyet garderoben, fortalte en smilende Katja. Blandt de mange var Benedicte Balling, Claire Ross-Brown og Christiane Schaumburg-Müller, der nød den hyggelige eftermiddag. Også de er begejstrede for den nye efterårs/vinter-kollektion 2013. Du kan de flere lækre ting fra den nye kollektion her...   ;Tirsdag, 3. september 2013
Anni Fønsby tæt på selvmord; I dag - fire år efter hun blev løsladt fra sin varetægtsfængsling - fortæller Anni Fønsby åbent om den første tid hun tilbragte i fængslet i Odense. Her afsonede hun en dom for bordeldrift, og det er i et nyt program på Discoverys kvindekanal TLC, der har fulgt hende fra de sidste dage i fængslet og otte måneder frem, at Anni åbent står frem med sine tanker:    - Da jeg sad varetægtsfængslet, havde jeg lige set Erik på forsiden med en, jeg kender rigtig godt og samtidig fik jeg at vide, at jeg skulle kæmpe for min store pige, siger Anni bl.a i programmet, som Ekstra Bladet refererer fra. Det faktum, at Erik Damgaard kastede sig i armene på en anden kvinde en uge efter, han selv var blevet løsladt var tæt på at ende med den ultimative beslutning. Anni overvejede at tage sit eget liv for at få smerten til at gå væk.  - Jeg tænkte: Min mand og mit barn er de to ting, der betyder allermest for mig og jeg vidste, de to ting ville smuldre for mig. På det tidspunkt troede jeg, jeg ville miste dem. Og så tænkte jeg bare, at livet ikke var særlig sjovt at leve, siger Anni til Ekstra Bladet.  - Jeg brød sammen og græd i flere dage. Til sidst sendte de en læge og sagde, at hvis jeg havde selvmordstanker, så ville jeg blive flyttet til en sygeafdeling, fortæller hun. - Der skete et eller andet, da de sagde det. Da jeg følte, at nu havde jeg ligesom fået renset ud og de kom og lagde ordene i munden på mig og spurgte, om det virkelig var derude, jeg var, så tænkte jeg: Gu’ fandeme er jeg da ikke der. Jeg havde masser at kæmpe for. Jeg skulle da netop kæmpe for mit barn, siger Anni med henvisning til sin ældste datter. Selve afsoningen fandt sted i Horserød, og var ”Det værste, jeg har prøvet i mit liv”. - Selv om du er forberedt, så sker der altid noget undervejs. I mit tilfælde blev jeg forladt af den mand, som jeg troede, ville være der og støtte mig, siger Anni i prorammet, der sendes næste år.   ;Tirsdag, 3. september 2013
Vild med dans-deltager Claes Bang har tabt sine tånegle; Claes Kasper Bang erklærer selv, at han er besat af djævlen – dansedjævlen. “Det er gået amok. Det er sindssygt!!. Jeg drømmer dans, tænker dans, danser dans, sanser dans”, skriver han på Facebook. Faktisk danser skuespilleren, som de fleste bedst husker som Anne Pihls politikæreste, så intenst, at hans fødder bløder. Danseskoene har klemt Claes Kasper Bangs fødder så meget, at hans stortånegle er faldet af. “Og det bløder. Jeg ville poste et billede af det, men det ser simpelthen for ulækkert ud, så I er nødt til at tro mig”, skriver han på den “Vild med dans”-side han har sammen med sin dansepartner. Hans private partner, Lis Kasper Bang, kan forsikre, at hendes danse-tossede husbond taler sandt. “Jeg er vidne til tåen, og det er så sandt, så sandt…men han danser og danser. Det havde jeg jo aldrig regnet med at skulle se. Han er for sej, og jeg er meget stolt af ham”, fortæller hun. ;Tirsdag, 3. september 2013
Signe Svendsen: Jeg er ikke særlig kvindeagtig; Sangerinden Signe Svendsen blev for alvor landskendt, da hun i 2001 gik på scenen ved det danske Melodi Grand Prix, hvor hun sammen med Rollo & King sang Der Står Et Billede Af Dig På Mit Bord og siden blev nummer to til det internationale grand prix. Siden har Signe Svendsen udgivet to soloalbum, og livet i musikbranchen har sat sine spor på Signe Svendsens kvindelighed, fortæller hun til SØNDAG. – Og jeg er ikke særlig kvindagtig, konstaterer hun og uddyber: – Kender du ikke de kvinder, som bliver sure over, at deres mænd ikke kan se, at puderne trænger til at blive rystet, eller at de bare smider deres underbukser på gulvet? Der er så mange ting, kvinder kan brokke sig over. Især i forhold til børn synes jeg, kvinder tit har travlt. Det er altid kvinder, der ved bedst, når det gælder børn. Og det får de stakkels mænd sandelig også at vide. Jeg ville selv hade det, hvis jeg var mand og havde sådan en i nakken, der altid brokkede sig: »Hvorfor gør du dit? Hvorfor gør du ikke dat? Hvorfor gør du det på den måde? Det er ikke den rigtige måde!«, siger hun. Jeg falder i men ikke så tit Hun indrømmer dog at hun en gang imellem kan falde i den typiske kvindefælde. – Men jo, jeg falder også i. Bare ikke så tit, hvis jeg selv skal sige det. Og jeg tror, det hænger sammen med, at jeg er vant til at arbejde så meget sammen med mænd. Når man står med en musikproduktion, som man skal have op at køre, og der skal slæbes gear og så videre, så er der bare ikke plads til det der brok. Det er på den måde, jeg mener, at jeg ikke er særlig kvindagtig eller har vænnet mig af med at være det, måske, siger hun og tilføjer, at hun faktisk også er forholdsvis nem at leve sammen med. - ... hvis jeg får noget at spise, og får lov til at være urimelig bare en gang imellem. Jeg skal lige have den urimeligheds-margen, hvor jeg ved, at hov, selv om jeg nu sagde noget virkelig dumt, er det okay alligevel, siger hun.                        LÆS OGSÅ:  Annette Heick prioriterer ferie med familien og siger nej tak til middag hos præsident Obama. Læs mere på søndag.dk Lene Siel på søndag.dk: Jeg har valgt børn frem for karrieren  ;Tirsdag, 3. september 2013
Video: Rikke Hørlykke løb for brysterne; Normalt er det lynhurtige firbenede fuldblodsheste, der løber om kap på Klampenborg Galopbane. Men udover de almindelige hestevæddeløb var der 1. september et løb, hvor seks kendte kvinder løb om kap på deres egne to ben for at støtte kampen mod brystkræft. Løbet på 100 meter var et af indslagene på dagen, der var dedikeret til ”Støt Brysterne”. På V.I.P. terrassen var der arrangeret en ”Ladies Village” med lækkerier, auktion, taler m.v. Blandt andre Charlotte Bircow, der selv har været ramt af brystkræft, holdt tale. Charlotte Bircow trak også i løbeskoene og deltog i det 100 meter lange showløb, som dog blev vundet af Rikke Hørlykke, der slog konkurrenterne – blandt andre Anne Gadegaard, Karen Simonsen og Emilie van Hauen -  med flere længder. Se videoen og hør, hvorfor Rikke Hørlykke gerne vil gøre noget for ”Støt Brysterne”.  ;Tirsdag, 3. september 2013
Lasse Rimmer ny Discovery-vært;" ”Live fra Bremen”s morsomme nyhedsoplæser får fra årsskiftet et noget andet publikum – og ganske andre mere seriøse arbejdsopgaver. Standup-komikeren bliver fra begyndelsen af 2014 de ny ansigt på Discovery Channel, hvor han skal være vært på det videnskabelige program ""Lasse Rimmer: Forklaring følger"". Rimmer skal være med til at sætte en række danske produkter under lup -  og give seerne en forklaring på, hvordan de bliver lavet, skriver SBS. Programmet har kørt i mange år i flere lande - sidste år var det således Peter Lund Madsen, der var den danske vært. Lasse Rimmer skal i programmerne blandt andet undersøge, hvordan toiletpapir, nougat, absinth og andre mere eller mindre eksotiske produkter bliver fremstillet.       ";Mandag, 2. september 2013
Hugh Grant nær droppet i gennembrudsfilm; Hugh Grant kan tale med om, at det nogle gange er rene tilfældigheder, der afgører ens skæbne i Hollywood. Den film, som han selv slog igennem med, den romantiske komedie ”Fire bryllupper og en begravelse” fra 1994 virkede måske som var den skræddersyet til Grant’s specielle britiske humor og charme. Men det var den slet ikke. - Jeg mener Hugh Grant var nummer 72, vi castede til hovedrollen, afslører filmens manuskriptforfatter Richard Curtis i et tilbageblik på filmen overfor Radio Times. - Hugh Grant var den første, der kunne bringe humor ind i rollen. Curtis fortæller også, at ”Fire bryllupper og en begravelse” måtte klippes fuldstændig om, inden premieren, fordi den slet ikke virkede. Men det gjorde den da den fik premiere. På verdensplan indspillede den 245 mio dollar, blev den på det tidspunkt mest indbringende engelske film – og gjorde Grant til en af Hollywoods hotteste stjerner.   ;Mandag, 2. september 2013
Medinas bil smadret af bøller; Det der skulle have været en hyggelig udflugt til Odense endte lørdag med en irriterende oplevelser sangerinden Medina, og kæresten Christopher. Parret var taget til Skuespillerskolen i Odense, for at se  Karoline Brygmann og Andreas Jessen optræde i en forestilling, skriver Ekstra Bladet. - Er den stolteste veninde.. Jeg har de sjoveste , sejeste og mest optur venner!!!, skrev sangerinden på Facebook og lagde et billede fra forestillingen ud til sine mange fans.  Smilet stivnede imidlertid, da Medina forlod salen. Her fandt hun sin sorte Range Rover med en smadret siderude: - Ifølge Medina var der ikke stjålet noget fra bilen (...) Ruden var smadret og så hjalp vi Medina med at få støvsuget glasskårene op og så kørte hun hjem, siger Peder Dahlgaard, der er leder  af skolen. ;Mandag, 2. september 2013
Jacob Haugaard vil prise politikere; I disse dage afløser det ene prisshow det andet. ”Zulu Comedy Awards”, ”Revyernes Revy”, og ”Revy Gala” – alle hylder de landets morsomste komikere. Komikeren Jacob Haugaard har bare lidt svært ved at skelne det ene show fra det andet.  Manden, der lovede danskerne medvind på cykelstierne, da han selv sad i Folketinget, bemærkede på den røde løber, inden TV Charlies ”Revy Galla” i Cirkusbygningen, at han syntes prisfesterne skulle udvides til også at omfatte landets politikere. Overfor Ekstra Bladet sagde han, at ”Christiansborg burde have sin egen Award.” Hvem der skulle modtage de komiske priser sagde han dog ikke noget om. ;Mandag, 2. september 2013
Uffe Holm skal igen være far; Uffe Holm, 37 år, går og glæder sig for tiden. Han skal nemlig være far igen. Fruen Malene venter en datter, der er sat til at komme til december. - Vi glæder os helt vildt, men vi aner endnu ikke hvad hun skal hedde, for vi har jo ikke set hende, siger Uffe om det kommende julebarn. - Jeg tænkte lidt på Vegas. Det kunne være sjovt fordi vores søn hedder Texas, siger Uffe Holm til Metroxpress. Uffe Holm og Malene Nielsen blev gift i 2008, og sammen har de altså sønnen Texas, der i dag er fem år. ;Mandag, 2. september 2013
Pippa Middleton i bryllupstanker; Pippa Middleton gjorde et uforglemmeligt indtryk på verden, da hun en figurstram Alexander McQueen-kjole assisterede ved sin berømte søster Kates bryllup med prins William i London i april 2011.   Nu er Pippa imidlertid selv klar til at sige ja, efter at hun – ifølge Royal Central – er blevet forlovet med sin kæreste gennem et halvt år, bankmanden Nico Jackson, 35. - Pippa var helt vild, da Kate gik op ad kirkeulvet, og nu er det hende selv, der stå overfor et rigtigt eventyrbryllup, siger en kilde til Royal Central – med tilføjelsen: - Hun kunne ikke være mere sikker på, at  Nico er den rigtige mand for hende. Pippa siges at ville annoncere sine store planer efter hendes 30 års fødselsdag, der finder sted nu på fredag, den 6. september 2013. I betragtning af hvor tætte de to søstre er regner alle med at også hertuginde Kate kommer til at spille en vis rolle  ved et forestående bryllup.     ;Mandag, 2. september 2013
København vært for det internationale MGP;" Siden Emmelie de Forest og Danmark vandt Det Europæiske Melodi Grand Prix i Malmø i foråret har der været stor spænding om hvor det internationale MGP skulle finde sted i Danmark. DR har nu afsløret, at valget er faldet på København, nærmere bestemt de tidligere B&W Haller på Refshaleøen. 10. maj skal det store musikshow finde sted, og i ugen op til - 6. og 8. maj - er det de to semi-finaler. Til alle tre arrangementer forventes der mange tusinde danske og internationale gæster. I Malmø skønnede man, at der kom omkring 100.000 udenlandske gæster til byen i anledning af det internationale MGP. Københavns overborgmester, Frank Jensen, er selvfølgelig glad for at det bliver Danmarks hovedstad, der skal ""lægge hus til"". - Jeg er glad for og stolt over, at det er lykkedes at trække Eurovision Song Contest til København. Vi glæder os til at vise Danmarks hovedstad fra sin bedste side. Sammen med resten af Danmark vil vi tage imod fans, journalister og alle de andre besøgende med åbne arme. Med valget af Refshaleøen er jeg sikker på, at vi får en spændende og nyskabende ramme for Eurovision Song Constest i 2014, siger Frank Jensen. ";Mandag, 2. september 2013
Klaus Riskær og kæreste holdt en uge; Klaus Riskær nåede at være kæreste med den 28-årige Laura Petersen i lige præcis en uge. Nu er det slut. Søndag eftermiddag opdaterede Riskær sin Facebook med denne ordlyd: - Laura og jeg har været kærester i en uge. Alle ugens dage. Og vi havde det fantastisk. Tak for det Laura. Du er en skat. Det har været syv uforglemmelige og begivenhedsrige dage Næste gang jeg tager imod et så fristende tilbud, vil jeg dog nok vurdere bedre, om det er hensigtsmæssigt at involvere hele landet i måske endnu en skrøbelig vandring ad kærlighedens uransaglige vej. Til Ekstra Bladet uddyber Riskær i dag: - Når man er kærester, er det jo ikke det samme som at være samboende eller gift. Så kan det være, at kæresteforholdet kan være kortere eller længere tid. Så er det desværre sådan, at jeg også er nødt til at melde ud, når noget holder op igen. Ellers opstår der nogle akavede situationer, hvis jeg pludselig er ude igen i byen med nogle andre, siger KLaus Riskær.  Lørdag aften lagde Klaus Riskær ellers billeder af sig selv og Laura Petersen  op på Facebook. Her var de til middag på restauranten Pluto sammen med Mads Holger og hans nye kæreste:  - To nye kærestepar til middag på Pluto, skrev Riskær.  13 timer senere var det forhold forbi. ;Mandag, 2. september 2013
Ulf Pilgaard chokeret oven på Ole Ernsts død; BILLED-BLADET mødte Ulf Pilgaard lige efter, han var kommet ned fra scenen, hvor han blev hyldet som Årets bedste parodi. - Jeg har lige fået det at vide, at Ole er død. Og jeg er naturligvis ked af det.  Jeg vidste ikke, at det stod så slemt til med ham. Det er gået op og ned med helbredet de senere år for Ole. - Jeg vil huske ham som en god kammerat, understreger Ulf Pilgaard, der mange gange har spillet sammen med Ole Ernst. ;Søndag, 1. september 2013
Vild med dans-par gider ikke holde weekend;" Hvor de fleste andre tæller ned til weekenden starter, tæller ""Vild med dans""-parret, Thomas Ernst og Malene Østergaard den anden vej. De går nemlig og glæder sig, til weekenden slutter, så de igen kan komme i træningslokalet. ""Endelig fredag, men øv, det betyder ingen træning før mandag"", skrev de ærgerligt på deres fælles side i fredags. Mandag starter de igen på en frisk for at kunne levere den ultimative præstation til ""Vild med dans""-premiere i studiet på Amager, hvor der sendes live fredag den 13.00 klokken 20.00. Parret glæder sig og øver strækøvelser på livet løs, så de stive muskler kan blive blødt op. Malene Østergaard debuterede sidste sæson på ""Vild med dans""-holdet, hvor hun, sammen med Lars Rasmussen, blev stemt ud som første par. Mon ikke den smukke og ekstremt dygtige danser kan nå længere i denne sæson med sin nye partner, Thomas Ernst?     Foto: PrivatMalene Østergaard og dansepartner skuespiller Thomas Ernst under træningen  ";Søndag, 1. september 2013
Ole Ernst er død 73 år gammel; Ole Ernst har en lang skuespiller karriere bag sig, og blandt andet husker vi ham fra Olsen Banden-filmene som politiassistent Henning Holm. Ifølge TV 2 Nyhederne sov Ole Ernst stille ind i sit hjem på Østerbro i København natten til søndag. Ifølge familien døde Ole Ernst efter nogle måneders skrantende helbred og han efterlader sig en søster, en datter og et barnebarn. Bag om Ole Ernst Som 24-årige startede Ernst på Skuespillerskolen ved Odense Teater 1964, hvor han blev færdig i 1967 og debuterede som skuespiller Chino i ”West Side Story”. Karrieren bød herefter på en lang række film- og teater roller, lige som han i en årrække var tilknyttet Det Kongelige Teater. I 1973 blev Ole Ernst hædret med en Bodil for bedste mandlige hovedrolle i filmen ”Flugten” og ligeledes en Bodil for bedste mandlige hovedrolle i filmen ”Der er et yndigt land” fra 1983. Han har desuden været nomineret til en Bodil og en Robertpris. Nogle vil sikkert også huske ham fra sin medvirkede i den voldsomt populære TV-serie ”Huset på Christianshavn”. ;Søndag, 1. september 2013
Christiane Schaumburg: Jeg kan ikke holde figuren; Skuespiller, Vild med dans-vært, danser og radiovært. 31-årige Christiane Schaumburg-Müller O’Connor er en sand power kvinde, der efterhånden kan skrive en del metierer på CV’et, men nu er det også netop blevet offentliggjort, at hun også skal være revystjerne i Tam Tam i Glassalen i Tivoli til næste sommer. Selv er hun dog ikke påvirket af de mange arbejdsopgaver, for det er lysten, der driver værket. - Det gælder om at have passion for det hele, og lægge hårdt arbejde i, så kan 24 timer på et døgn faktisk række langt, men det gælder også om at have gode mennesker omkring. Jeg vil bare sige, at jeg ikke ville være noget som helst uden min manager, og så slapper jeg faktisk også rigtigt godt af om aftenen, siger Christiane Schaumburg-Müller O’Connor om, hvordan hun får enderne til at hænge sammen. Får ikke trænet Ud over, at hun til næste år skal stå på revyscenen, så udgiver skuespilleren også meget snart Christianes beautybog med tips til et smukt udseende, og så har hun da selvfølgelig også lige sin egen undertøjskollektion under titlen Loved by CSM. Selv formår hun altid at se skøn ud lige meget, hvor travlt hun har. - Det handler om at stå tidligt op og lægge makeup, siger Christiane Schaumburg-Müller O’Connor der samtidig vedkender, at hun ikke får gjort helt så meget ved træningen for tiden. Kan du så holde figuren? - Nej!, udbryder skuespilleren med et stort grin, selv om hendes stramme pailletkjole vidner om det modsatte. Tam Tam i Glassalen med et revyhold bestående af Christiane Schaumburg-Müller O’Connor, Niels Olsen, Søs Egelind, Thomas Bo Larsen og Bodil Jørgensen får premiere den 1. juni 2014. LÆS OGSÅ:  Få Christiane Schaumburg-Müller O’Connor bedste skønhedstips på ELLE.dk Christiane Schaumburg-Müller O’Connor gik ned med mavesår og stress. Læs hvorfor på femina.dk    ;Søndag, 1. september 2013
Lene Nystrøm: Min gode barndom har reddet mig; Siden har Lene Nystrøm oplevet både nedture og karrieremæssige opture, men Aqua-dagene ser for alvor ud til at være endelige. Siden har vi oplevet den dygtige kunstner som ”The Voice”-dommer herhjemme, men også i moderlandet Norge, er Lenen ved at indtage rollen som mentor i det kendte musikprogram. Da hun sagde ja til at deltage i den norske udgave af ”The Voice” måtte Lene Nystrøm først tage et opgør med sig selv. Det fortæller hun om til det norske Dagbladet. Og beslutningen var ikke let for Lene, der sammenligner det med at kaste sig selv for løverne. - Jeg er en følelsesmæssig person og jeg kan ikke efterlade en del af mig selv derhjemme. Det er Lene Nystrøm som sidder i mentor-stolen, både som individ og mentor, siger hun til Dagbladet. - Folk vil sikkert bemærke, at jeg er en følelsesmæssig person. Jeg har ikke alle de grænser, jeg ville ønske, jeg havde, tilføjer hun. At Lene har formået at fastholde begge ben på jorden skyldes, ifølge hende selv, at hun har haft en tryg barndom. Til trods for offentliggørelsen af ​​nøgen fotos og hele medie-cirkusset omkring hende, mener hun, at hun dybest set er den samme person nu, som hun var for tyve år siden. - Mine grundlæggende værdier, som menneske, er overhovedet ikke ændret, og det er jeg taknemmelig for. Jeg kunne have været gået helt til grunde. Jeg tror, at hvis jeg ikke kom fra Norge med så sunde værdier og sådan en sund opdragelse, ville jeg have været en helt anden person i dag, siger Lene til Dagbladet. ;Søndag, 1. september 2013
Maria Lucia misforstår sin dansepartner;" Hun er musicalstjerne og vant til at stå på en scene, men når hendes ""Vild med dans""-partner, Morten Kjeldgaard, herser med hende i træningslokalet, har hun det med at misforstå hans ""kommandoer"". Måske lidt bevidst for at putte noget sjov ind i den hårde, intense træning. Da Morten Kjeldgaard bad hende lave en ""Fan"", som er en variation i cha-cha-cha - greb hun fluks den blæser (også kaldet en Fan), der står i træningslokalet - og poserede det bedste, hun har lært. Men tro ikke parret joker med deres træning. De knokler seriøst og gør alt, hvad de kan for at være klar med en super præstation til premieren fredag den 13. september. Og mon ikke de bliver en succes på Danmarks mest populære dansegulv? De klæder i hver fald hinanden, og det bliver spændende at se dem som dansepar.     Foto: PrivatMaria Lucia udfører den såkaldte fane-dans.  ";Søndag, 1. september 2013
Signe Svendsen: Har aldrig drømt om det store kirkebryllup; Signe Svendsen, som mange danskere kender fra Melodi Grand Prix i 2001, hvor hun sammen med Rollo & King vandt med sangen Der Står Et Billede Af Dig På Mit Bord, bor sammen med sin kæreste i et hus i Espergærde. Egentlig var planen at huset skulle sælges, så parret og deres fælles barn Wilma på 8 år kunne flytte ind til København og byens puls. – Men vi rendte lige ind i boligkrisen og endte med at blive boende. Men det er også fint, siger Signe Svendsen. Og det er fint, fordi huset i Espergærde er blevet en base for Signe Svendsen, som hun kan komme hjem til efter mange måneder på farten. – Når jeg er på turné i måske seks af årets 12 måneder, er det godt at komme hjem til et sted, hvor der er fredeligt og roligt, hvor man banker dørene op og er udenfor, så snart de første solstråler viser sig om foråret, hvor lyset er så specielt, og skoven og vandet er lige i nærheden, siger hun. Vi er gode til at lade hinanden være, som vi er Signe Svendsen mødte Henning Hoffmeier, der er chefredaktør på TV 2 Zulu, for 10 år siden, og egentlig er de to ret forskellige, fortæller Signe Svendsen. – Vi er egentlig ret forskellige. Men vi har været gode til at lade hinanden være, som vi er. At leve sammen handler om at udvikle sig sammen, men det handler i høj grad også om at have lov at være selvstændige personer og kunne være i dét. Selvfølgelig skal der slibes kanter, men man skal jo ikke slibe hinanden til. Det bliver noget underligt noget. Så ender man med noget, man selv har skabt, og det er vel ikke det, man vil, siger hun og fortsætter: – Jeg er ret nøgtern i forhold til de ting. Det er nok også derfor, jeg aldrig har drømt om det store kirkebryllup. Og nej, vi er ikke gift, siger hun. LÆS OGSÅ:  Signe Svendsen: Det er altid kvinder, der ved bedst, når det gælder børn. Og det får de stakkels mænd sandelig også at vide. Jeg ville selv hade det, hvis jeg var mand og havde sådan en i nakken, der altid brokkede sig. Læs mere på søndag.dk TV-vært Maria Yde lever i, hvad hun kalder et arrangeret ægteskab. På søndag.dk fortæller hun, hvordan det hænger sammen  ;Søndag, 1. september 2013
Sarah Grünewald måtte smide forfængeligheden; Når modellen og TV-værten Sarah Grünewald springer ud som TV-skuespiller i comedy-serien ”Tomgang”, ser hun ikke ud, som hun plejer. Sarah er ganske enkelt for køn til rollen, og det måtte der gøres noget ved, mente Mick Øgendahl, der både har skrevet og instrueret ”Tomgang”. - Sarah er 'easy on the eye' og fotomodel. Hun skulle nærmest gøres lidt grimmere og kedeligere, fortæller Mick Øgendahl ifølge eb.dk til Newspaq. - Sarahs opgave har derfor blandt andet været at give køb på forfængeligheden, fortæller han om Grünewald, der dog ikke selv så den store udfordring i det. - Jeg har været professionel model i 10 år. Men ikke når jeg kom hjem. Det er jo ikke sådan, at jeg ikke har drukket øl, siger hun og smiler. - Hvis jeg nu havde været meget helse-agtig og forfængelig som person, så havde det nok været sværere, siger hun og uddyber: - Men jeg er fra landet, og jeg render også rundt i beskidt tøj der hjemme. Jeg er ikke bleg for at tage en t-shirt op af vasketøjskurven, hvis den lugter af røg og jeg alligevel skal på bodega, siger hun. - Det var faktisk rigtig rart at gå på arbejde uden at skulle koncentrere sig om sin forfængelighed og bare rende rundt i jeans og forklæde. Når man arbejder som model, så tager man modelfjæset på og så spiser man gulerødder til frokost. Men det gør jeg sgu ikke, når jeg kommer hjem, siger hun. ”Tomgang” har premiere på TV2 Zulu den 1. september, og den 13 september springer Sarah Grünewald ud som ny vært på ”Vild med dans”. ;Søndag, 1. september 2013
Video: Kendte i cirkus for at støtte kampen mod cancer; I flere år har Cirkus Arena og BILLED-BLADET samarbejdet om at støtte Familier med kræftramte børn. Overskuddet fra særforestillingen Cirkus Arena viste i Dragør havn i dag, lørdag 31. august, går til ”Foreningen for Forældre til Kræftramte børn”, og BILLED-BLADET er sponsor med gratis reklameplads og formidling af billetter. BILLED-BLADET var naturligvis klar på græsplænen i Dragør, hvor vi spurgte en række kendte, hvorfor de gerne vil støtte familier med kræftramte børn. Se videoen her og hør, hvad de svarer:  ;Lørdag, 31. august 2013
Så fantastisk bor kronprinsesse Marys hofdame; Til dagligt har Tanja Doky travlt som både hofdame og privatsekretær for kronprinsesse Mary, og sammen med sin musiker-mand Chris Minh Doky, deltager parret gerne i kronprinsparrets private omgangskreds. Og skulle kronprinsparret have lyst til en aften ude, så er hofdamens bolig bestemt et kongeligt besøg værd, selvom de godt 500 kvadratmeter selvfølgelig ikke kan sammenlignes med Mary og Frederiks kongelige residens på Amalienborg. Hofdamen og manden her netop sat hele deres smukke bolig til salg og det er ikke småpenge de forlanger for pragtvillaen på Amager. Ifølge Se og Hør købte parret den snehvide ejendom med de sortglaserede tegl for 6.265.555 kroner i 2005, og nu sælger de den for 8,5 millioner kroner.  Klik her og se den fantastiske bolig hos mægler  ;Lørdag, 31. august 2013
Vild med dans-Mattias danser i Silas Holsts sko;" På grund af en hovedrolle i ”Crazy for You” er Silas Holst ikke på gulvet i 10. sæson af ”Vild med dans”, der har premiere 13. september. Men de latin-dansesko, som Silas Holst har haft på fødderne i adskillige skønne latin-koreografier, de sidder nu på fødderne af Mattias Hundebøll. Den super-charmerende V-tilrettelægger og musiker danner par med skønne Mie Moltke, og de træner på højtryk for at bliver klar til premieren. - Og jeg danser i Silas’ latinsko. Det må da give noget vinderpotentiale, siger Mattias Hundebøll til BILLED-BLADET. Både han og hans rutinerede partner Mie, synes det går rigtig godt, når de selv skal sige det. Og hvem skulle ellers – før den 13. september, hvor dommerpanelet kommer med deres opfattelse af det smukke pars præstationer på gulvet. Dommerpanelet består igen i år af: Britt Bendixen, Anne Laxholm, Jens Werner og Nikolaj Hübbe.     Foto: PrivatMie Moltke og Mattias Hundebøll midt under træningen til ""Vild med dans"".    ";Lørdag, 31. august 2013
Emilia Van Hauen: Jeg fortryder ikke, jeg blev skilt; Sociologen og livsstilseksperten Emilia Van Hauen var sidste år igennem en svær periode, da hun valgte at blive skilt fra sin mand gennem 17 år. Og at skilsmissen var en svær beslutning for hende, lægger hun ikke skjul på. Det skriver hun i sin klumme i Femina. - Jeg har elsket den mand, siden jeg kyssede ham til en fest og på vej hjem tænkte: Hvis jeg nogensinde bliver gift og får børn, så bliver det med ham! Og det viste sig jo at holde stik, skriver hun i sin klumme. Længtes efter et nyt liv Men for tre år siden kom de første alvorlige krisetegn i deres parforhold, og selvom Emilia Van Hauen håbede, det ville gå over igen af sig selv, var der ikke noget at gøre. Afklaringen kom, da hun en dag sad på en bænk i Brede og havde en god samtale med en ven, der pludselig satte alt i perspektiv. - Selvom jeg ikke anede det dengang, var det nok alligevel præcis denne forårsdag, der varslede det ”det”, jeg senere ikke kunne få til at gå væk: Længslen efter et nyt liv, som var uløseligt knyttet til længslen efter et nyt ”mig”, som han ikke kunne møde, fordi han stadig var ”sig”. Da Emilia Van Hauen valgte at trække stikket, vågnede hendes mand endelig op, men der var det for sent: - Jeg fortryder ikke min skilsmisse. Det var det rigtige at gøre. Men kunne jeg skrue tiden tilbage til den sommer for tre år siden, hvor de første tegn viste sig, ville jeg invitere ham ud på en gåtur, som vi ikke vendte hjem fra, før han havde forstået, hvor seriøs jeg anså vores krise for at være. Og før jeg havde forstået, at mine følelser var grund nok til det, skriver Emilia Van Hauen i Femina. LÆS OGSÅ:  Mie Moltke og Lai Yde skulle IKKE score hinanden under Vild med dans. Læs på femina.dk, hvorfor de alligevel endte sammen Har du svært ved at lykkes med kærligheden? Så skyldes det måske, at du beskytter dig selv … for godt. Læs om de psykiske forsvarsmanøvrer, der kan ødelægge dit parforhold  ;Lørdag, 31. august 2013
Thomas Blachman under Mentor: Jeg elsker dig far;" DR’s nye program ""Mentor"", som er opfundet af Thomas Blachman, er i gang. Seks amatørsangere skal have uddelt hver deres mentor, og i løbet af otte uger bliver fårene skilt fra bukkene. Imellem mentorerne, altså. Således vil kun en mentor være tilbage til sidst. Blachman brugte den første udsendelse som undskyldning for at takke sin egen mentor, hans far. - Hans tillid gav mig selvtillid. Han har aldrig sagt, at han elsker mig, men jeg har altid følt det, sagde han, hvorefter han fortalte sin far, at han elsker ham. - Jeg elsker også dig, svarede faderen. Det er dansk TV og familiekærlighed, når det er bedst. På næste fredag ryger den første mentor ud af programmet.     Foto: Birger StormBlachman & Blachman - far og søn i kærlig omfavnelse under første show af ""Mentor"".  Det er et blandet mentor-hold, som Thomas og DR har udvalgt til de otte fredage:  Nikolaj Nørlund – Artist og producer Julie Berthelsen – Sangerinde Anne Dorte Michelsen – Sanger og sangskriver Waqas Qadri – Musiker og tekstforfatter i Outlandish Nikolaj Steen – Sanger, sangskriver, musiker, producer og skuespiller Lucy Love – Rapper, sangerinde og billedkunstner  ";Fredag, 30. august 2013
Mentor: Glæder mig til at blive svinet af Blachman; Hvad bliver den største udfordring ved at være med i ”Mentor”? Det bliver en stor personlig udfordring at skulle fortælle om musik foran en større forsamling. Det kan måske lyde mærkeligt, når jeg er vant til at stå på en scene og håndtere publikum, men det er to forskellige ting at lave musik og så tale om det. Jeg synes selv, jeg er god til at se, hvad der fungerer, når det handler om musik. Udfordringen bliver nu at formidle det foran en masse mennesker. Er du nervøs for at ryge ud som den første? Mit bagland havde nogle betænkeligheder, men jeg er meget afklaret med det. Det er jo nogle dygtige folk, jeg er oppe imod, så det er ikke nogen skam at ryge ud før dem. Og så er jeg ret tryg ved, at jeg kan levere noget godt. Så er det jo op til folk, om de kan lide det eller ej. Men selvfølgelig er jeg opsat på at gå hele vejen Hvad er forskellen på en dygtig sanger og en, der kan blive stjerne? En sanger med stjernepotentiale kan gøre sig på en scene og har lige noget ekstra, f.eks. et skævt smil ligesom Robbie Williams. Det er også vigtigt, at man kan formidle sin musik og nå ud til både 14-årige Pernille og fru Hansen på 70 år. Hvilke er dine egne favoritprogrammer på TV? Jeg kan godt lide informative dokumentarer om f.eks. rejser. Og så elsker jeg alle former for madprogrammer, fordi det er lidt artistisk at se på, og man kan mærke, hvor stor en lidenskab de medvirkende har i forhold til mad. Min favorit er ”River Cottage”, og så ser jeg ”Cake Boss” med børnene, men der er faktisk ikke noget, som hedder kedelige madprogrammer i min verden. Jeg kan sidde i flere timer og se på madprogrammer, og min kone går helt amok over det. Hvilke programmer går du udenom? Jeg ser ikke reality, men kan dog godt finde på at se ”Luksusfælden”, selv om jeg ikke tror, at man kan løse folks problemer på syv dage. Men det er jo meget interessant at høre om mennesker, som er i pengenød, for man kan nikke genkendende til mange af de problemer, de møder. Har du en hemmelig TV-last? Når min datter sidder og ser ungdomsserier på Disney XD, så kan jeg godt falde i og se med, selv om jeg faktisk ikke kan holde det ud. Hvem på TV beundrer du? Jeg synes, Blachman er sjov. Han er en fascinerende type, der ikke rigtig har noget filter. Han elsker at snakke og kan komme op med de mest fantastiske sammenligninger. Hvordan har du det med evt. at blive udsat for Blachmans barske kritik? Jeg er slet ikke bange for at blive udsat for hans kritik. Jeg glæder mig nærmest, selv om jeg godt kan være lidt nervøs for, at jeg ikke får svaret igen, men bare står og smiler, når han har svinet mig til, og helt ude af kontekst siger 'Wauw, hvor er du dejlig Blachman'. Men generelt så gør faglig kritik fra ham eller andre mig ikke nervøs, for jeg ved jo godt, at det handler om nogle valg, jeg har taget i mit artistiske univers og ikke om mig personligt. Begynder de derimod f.eks. at kritisere min store næse, så siger jeg stop.  Er der noget, du drømmer om at være med i? Jeg elsker at se brødrene Prices programmer. De er så inspirerende. Jeg ville med det samme takke ja, hvis jeg blev inviteret med i et af deres programmer. Også selvom jeg bare skulle holde mikrofonen. Mentor sendes første gang 30. august på DR1 klokken 20:00. ;Fredag, 30. august 2013
Caroline Fleming nyder sine børn en måned på Mykonos; Strand og vand. Sejlture og solnedgange. Og mest af alt glade børn. Der er dømt sommerferie for alle pengene på de mange fotos, som Caroline Fleming uploader på Instagram i disse uger. Caroline er nemlig på en månedlang ferie med sine tre børn, Alexander, Josephine og Nicholas, på den græske ferieø Mykonos, og TV-værten lovpriser samværet med sine poder: ”Kan jeg være mere heldig – husk at fejre dine børn hver dag. De er livets største gave”, skriver Caroline Fleming på engelsk til et foto, hvor hendes tre små charmetrolde er samlet. Netop nu er Caroline Fleming i gang med sidste ferieuge i det græske ø-paradis, som får hende til at udbryde: ”Loving life”. Se Carolines sommerferiefotos på Instagram her. ;Fredag, 30. august 2013
Charlotte Fich kæmper med valsen til Vild med dans;" Skuespiller Charlotte Fich og hendes professionelle dansepartner Marc Christensen er i fuld gang med træningen for at blive klart til første liveshow, når der 13. september er premiere på sæson 10 af ""Vild med dans"". På Facebook fremgår det, at parret flittigt øver engelsk vals, som åbenbart gør Charlotte Fich både rundtosset og retningsforstyrret. For at holde styr på højre og venstre har hun derfor sat et lilla bånd om sit ene håndled og et gult om det andet. Højre-venstre = lilla og gul, skriver hun. Marc Christensen, der er bror til den tidligere ""Vild med dans""-deltager Rene Christensen, debuterede sidste sæson, hvor han dansede med svømmeren Jeanette Ottesen Gray. Parret nåede til en 5. plads. Nu er det spændende om Marc Christensen sammen med Charlotte Fich kan slå sin egen personlige ""Vild med dans""-rekord.     Foto: PrivatCharlotte Fich med sine håndled og de farvede bånd.  ";Fredag, 30. august 2013
Søs Egelind: Jeg ved aldrig, hvad jeg skal i morgen; Hun har gjort det før, og nu gør hun det igen. En af dansk revys største navne, Søs Egelind, skal være med i endnu en revy. Denne gang bliver det Tivolis sommerrevy 2014 med navnet ’TAM TAM i Glassalen’ i selskab med navne som Niels Olsen, Christiane Schaumburg-Müller O’Connor, Thomas Bo Larsen, Bodil Jørgensen og Pelle Emil Hebsgaard. Men det er ikke noget, som får den 55-årige skuespillerinde til at ryste. Til spørgsmålet om, hvordan hun får hverdagen til at hænge sammen næste sommer, hvor revyen skal spilles, er svaret ganske afslappet. - Det må tiden vise. Jeg er jo sådan en, der aldrig ved, hvad jeg skal i morgen. Det er jo mit job. Når andre griller, spiller jeg revy, siger Søs Egelind. LÆS OGSÅ:  Søs Egelind blev ramt af kræft i tre organer. Læs hvad det gjorde ved hende Tivoli sommerrevy genopstår - her er holdet  Holder sig i form med heste Skuespillerinden, der både har vundet titler som Årets revykunstner, Årets revykejser og Årets Revyforfatter, bruger til gengæld sin fritid ganske aktivt for at holde sig i god form til at stå på scenen. - Jeg rider, og det tager jeg mig tid til. Jeg kobler af med stilheden og dyrene, siger Søs Egelind, der nyder de lange rideture på sine heste. Søs Egelind har i flere år boet på en gård i Nordsjælland, hvor hun har hestene i baghaven og selv kan passe dem med fodring og ved at muge ud. En aktivitet, som hun tidligere har fortalt, hun nyder. En god kemi Selvom der er lang tid til, glæder den garvede skuespillerinde sig meget til at spille revy i Tivoli. - Kemien mellem os skuespillere er i orden. Vi er selv med til at lave det, og så har stedet jo også en meget speciel stemning, siger Søs Egelind med henvisning til den gamle have i København. Tivolis Sommerrevy får premiere d. 1. juni 2014. LÆS OGSÅ:  Læs på Femina.dk om, hvordan Søs taklede en skilsmisse efter 25 års parforhold. Og hvordan datteren Molly tog det  ;Fredag, 30. august 2013
Mette Blomsterberg frister sin dansepartner;" Den erfarne ""Vild med dans""-deltager Michael Olesen erkender, at det er svært og bevare den gode form, når ens dansepartner tager lækre flødeboller med til træning. Men sådan er vilkårene, når man har fået verdens sødeste dansepartner i skikkelse af hele Danmarks konditor, Mette Blomsterberg, der blandt andet er kendt for programmet ""Det Søde Liv"". Men det bliver absolut ikke kun spist kalorier i træningslokalet hos produktionsselskabet Mastif, når Mette Blomsterberg forsøger at lære de svære trin. Der bliver nemlig også brændt rigtig mange kalorier af. På parrets ""Vild med dans"" Facebook-side, kan man se, at de i øjeblikket knokler med at sikre Mette Blomsterberg den rette holdning i engelsk vals. Her skal hovedet bøjes meget bagover, at det har lært Mette Blomsterberg, at man faktisk har muskler i halsen. De er nemlig blevet ømme. Men den dansende konditor lader sig ikke stoppe af ømme muskler. Hun og Michael giver den max gas for at blive klar til premieren fredag 13. september.  ";Fredag, 30. august 2013
Jesper Langberg: Skilsmissen ramte mig som et brølende lokomotiv; Dansk film og teaters grand old man, skuespilleren Jesper Langberg, har tre forliste ægteskaber bag sig. I sin nye selvbiografi ”Ikke et sekund spildt” tager han selv ansvaret for, at ægteskaberne ikke nåede i mål. Jesper Langberg fortæller, hvordan et stort arbejdspres og for mange ture i nattelivet, kostede ham ægteskabet med hans første hustru, Susanne Heinrich. Og han fortæller om smerten, der ramte ham, da hun ville skilles:  ”Skilsmisse fandtes ikke i mit ordforråd, så da den ramte, føltes det som at blive kørt i stumper og stykker af et brølende lokomotiv”, skriver Langberg i bogen. Han erkender blankt, at han manglede ansvarsfølelse. ”Alt for meget skulle opleves uden for min familie. Alt for let lod jeg mig suge ind i nattelivets leben i stedet for at passe min familie”, fortæller den 72-årige skuespiller, som i dag lever alene. ;Fredag, 30. august 2013
Trine Pallesen: Synes egentlig meget godt om mine rynker; Det kan godt være, Trine Pallesen ikke har verdens største bryster. Men de er hendes egne. Og den 44-årige skuespiller, der fik sit gennembrud i TV-serien Rejseholdet, er træt af vores hang til at pynte på os selv og vores liv. Når hun står foran spejlet, er det den usminkede sandhed, hun ser. Det fortæller hun i et interview til FEMINA. - Jeg GIDER ikke alle de retoucheringer, for jeg har den alder, jeg har, og jeg synes egentlig meget godt om mine rynker. Jeg har før lavet magasin-interviews, hvor jeg er blevet så træt af, at jeg ligner en på 20 på forsiden, og så skal jeg inden i snakke om, hvordan det er at være midt i 40erne. Det er for latterligt. Men det er også bare en del af vores tid. - Alt er blevet sådan noget med, at man er bange for at vise, at man er et menneske. På Facebook flasher man hele tiden de steder, hvor livet ser uproblematisk ud. Og hvis man får lidt poser under øjnene, så folk kan se, at man har været igennem en skilsmisse eller ens barn har været sygt, så får man det ordnet. Det er som om, vi forsøger at lade som om, at vi ikke lever et helt liv, med alle de farver der nu er i det. Det har jeg det rigtig svært med. Det er kedeligt at snakke med mennesker, der ingen rynker har – hvis de altså har alderen til det. Eller med folk der har fået lavet noget, så man tænker: ”Har du givet fuldstændig op på at være dig selv? Er du bare i gang med at være alt muligt andet?” Vi lever i en tid, hvor unge piger med YNDIGE kroppe får lavet bryster, fordi de ikke synes de er fine nok. Tror de virkelig de bliver lykkeligere af at rende rundt med de der stive patter? Jeg fatter det ikke. Jeg synes, det er SYGT. Frigid tid Trine Pallesen spiller med i den nye film ”Spies og Glistrup”, der foregår dengang kvinders bryster var deres egne, og Trine selv var teenager. - Dengang fandtes bryster i alle mulige størrelser, og det hele var mere frit: ”Vi ta’r da bare tøjet af”. Da jeg var ung pige, lå vi da topløse på stranden. Det er, som om, vi er tilbage i noget, der ligner 1950erne. Det er mærkeligt, at vores tid på en måde er blevet en lille smule frigid. Folk er bange for, hvad andre tænker og synes. Det er jeg ikke. Jeg er en gammel hippie. Derfor elsker jeg den tid. Jo mere jordnær, du var i 1970erne, og jo mere du kunne gå i bare tæer des bedre, siger Trine Pallesen til FEMINA. Men Trine er fortrøstningsfuld. Den naturlige krop og fri kønsbehåring er på vej tilbage. - Der er allerede en modbevægelse af unge kvinder i USA! LÆS OGSÅ:  Læs også: Se de skræmmende billeder af kendte Hollywood-kvinder før og efter plastikkirurgi på femina.dk Ellen Hillingsø er heller ikke til kosmetiske behandlinger. Læs på femina.dk, hvorfor hun mener, vi snyder os selv  ;Fredag, 30. august 2013
Mille Dinesen: Rita er mit livs rolle;" - Rita er mit livs rolle. Jeg har simpelthen været så glad for at spille Rita og har haft det skønt med de andre skuespillere. Sådan siger skuespiller Mille Dinesen til BILLED-BLADET, før det går løs med sæson 2 af den populære TV-serie ""Rita"". Mille Dinesens præstation som den politisk ukorrekte skolelærer har ikke alene vakt opsigt på dansk grund. Således vandt Mille prisen Den Gyldne Nymfe ved TV-festivalen i Monte Carlo sidste år, og netop nu er både USA og Frankrig i gang med at lave en remake af serien. Herhjemme blænder TV 2 op for otte nye afsnit af serien fra 11. september. I sæson 2 har Mille igen selskab af kolleger som Ellen Hillingsø, Peter Gantzler og Carsten Bjørnlund. Nye navne på listen er bl.a. Tommy Kenter, Alexandre Willaume og Kristian Halken. ";Fredag, 30. august 2013
Klaus Riskær: Her er min nye kæreste; Så er Klaus Riskær Pedersen igen i et forhold. På Facebook anfører den bedrageridømte iværksætter nu, at han er i et forhold med 28-årige Laura Petersen. ”Rock & Roll..min kæreste”, skriver Klaus som præsentation af et foto af Laura, der poserer. Dermed er der sket en romantisk udvikling siden søndag aften, hvor Riskær kaldte Laura for sin ”søndagsdate”: - Vi har kendt hinanden et godt stykke tid. Vi har været ude at sejle og hygget os hele dagen, og så blev vi enige om at gå i biffen sammen, når jeg nu havde billetter, sagde Klaus til BILLED-BLADET, da parret var til gallapremiere på filmen ”Spies & Glistrup”. Om godt en måned kan Klaus Riskær Petersen dyrke sin nye romance på fri fod. Efter planen løslades han 4. oktober. ;Fredag, 30. august 2013
83-årige Clint Eastwood skal skilles ; I en alder af 83 får Hollywoodveteranen Clint Eastwood nu en ny rolle på den private scene. Rollen som fraskilt. Efter 17 års ægteskab skal Clint skilles fra sin hustru, Dina Eastwood, 48. Det bekræfter Dina til amerikanske US Weekly. Dina, som er tidligere TV-reporter, fortæller, at hun og Clint fortsat er gode venner, men har levet hver for sig i nogen tid.  Clint Eastwood og Dina mødte hinanden for 20 år siden, da hun skulle lave et interview med ham. De faldt for hinanden, blev gift og har sammen en datter, 16-årige Morgan. Clint Eastwood er desuden far til syv andre børn fra tidligere forhold. ;Fredag, 30. august 2013
Så forelsket var Jonatan Spang; Rollen som bejler er ikke altid den letteste – bare spørg Jonatan Spang. Den 35-årige komiker fortæller til Alt for damerne, at kærligheden gennem årene har været en udfordring for ham. - Noget af det mest vanvittige, jeg har gjort i kærlighed var, da jeg som 23-årig sad en hel nat og føntørrede 100 påskeliljer for at få dem til at springe ud. De sprang ud, men til min store frustration, ville pigen, som fik dem, ikke have mig og fandt sammen med sin ekskæreste i stedet, fortæller Jonatan Spang til ugebladet. 12 år senere erkender komikeren og singlefyren blankt, at han har svært ved at prioritere kærligheden over sit arbejde.  For mig er karrieren det vigtigste, og det er ret omkostningsfuldt. Jeg har oplevet kvinder, som syntes, det var enormt grænseoverskridende, at jeg laver standup, og jeg måtte bryde med en kæreste, som gerne ville stille grænser op for, hvad jeg kunne tale om på scenen, siger Jonatan Spang. ;Fredag, 30. august 2013
Video: Eksklusivt møde med Vild med dans-deltagerne ; Selv om dagen blev lang, var stemningen i top blandt danserne. Herunder kan du høre søde Claudia Rex og hendes dansepartner Mads Laudrup fortælle, hvordan det går med træningen. I BILLED-BLADET i denne uge kan du også se de mange fantastiske billeder af parrene fra dagen.  ;Torsdag, 29. august 2013
Angelina Jolie: Sådan blev hendes bryster genskabt; Den 38-årige skuespiller Angelina Jolies kræftlæge Kristi Funk afslører nu, at hun var ude i et sandt pionerarbejde før og efter det indgreb, der tidligere på året blev foretaget for først at fjerne stjernens bryster, og derefter genopbygge dem. Lægen ville nemlig sikre sig, at hendes berømte patient skulle være mere end tilfreds med indgrebet. Skuespilleren, der blandt andet er kendt for sin rolle i filmen Wanted, offentliggjorde i maj nyheden om, at hun havde fået fjernet begge bryster og rekonstrueret dem. Årsagen var, at hun havde en høj risiko for at udvikle kræft, og hun havde samtidig stor ros til overs for den kvinde, der havde stået for operation, og havde hjulpet hende med at rekonstruere hendes krop. Nu fortæller Kristi Funk åbent om hendes fremgangsmåde i forbindelse med behandlingen af Angelina Jolie. - Jeg gik i dybden med en anelse mere kreativ indstilling, end jeg måske nogensinde før har gået ind i mit liv vel vidende, at det højst sandsynligt ville blive offentligt gransket. Jeg udviklede nogle virkelig nye og smukke forandringer til både forberedelsen af operationen og den egentlige operation, siger hun i det amerikanske tv-program Extra. Menneskekærlig stjerne Kristi Funk er i dag meget stolt af sin højt profilerede patient, fordi hun mener, at Angelina Jolie er med til at redde liv ved at tale åbent om sin risiko for at udvikle kræft og operationen, hun fik foretaget. - Hun er bare grundlæggende menneskekærlig, og hun kunne aldrig holde det hemmeligt og være den, hun er. Hun er én, der vil redde liv, og det gør hun hver dag, siger Kristi Funk. Angelina Jolie fandt i februar i år ud af, at hun havde 87 procents chance for at udvikle brystkræft, fordi hun var bærer af det såkaldte BRCA1-gen. Både skuespillerens mor, mormor og moster er alle døde af kræft, og derfor valgte stjernen at få fjernet begge sine bryster, og derefter genskabt dem, for at undgå en kræftsygdom. LÆS OGSÅ:  Ville du få fjernet dine bryster ligesom Angelina Jolie? Læs mere om indgrebet på Oestrogen.dk Få nogle gode råd, som kan være med til at forebygge brystkræft. Læs dem på udeoghjemme.dk  ;Torsdag, 29. august 2013
Kongelig deltagelse til Fleksnes bisættelse; Den 18. august sov skuespilleren ind efter længere tids sygdom. I dag klokken 13 samles familie, venner og kendte til et sidste farvel i Oslo. Også det norske kongehus er repræsenteret. Kronprins Haakon deltager blandt de mange sørgende ved ceremonien i kirken. Statsminister Jens Stoltenberg vil være en af flere som holder tale ved bisættelsen. Kirken rummer plads til 800 mennesker, og den forventes fyldt til randen med kendte personligheder inden for underholdningsbranchen. Etter bisættelsen i Oslo har Wesenlund bestemt at selve urnenedsættelsen skal finde sted i Horten, hans fødeby, oplyser familien til VG. ;Torsdag, 29. august 2013
Thomas Eje og konen sælger deres gård på Als; Efter fem år på Als har entertaineren Thomas Eje og hans hustru, Katherine, sat deres gård i Skovby til salg. Parret er nået frem til, at de bor for landligt i forhold til, at de gerne vil have gæster i deres galleri året rundt. Det skriver Se og Hør. - Kathrine og jeg vil gerne kunne udstille vores kunst året rundt i stedet for – som det er tilfældet nu – kun i  sommerhalvåret, siger Thomas Eje. Landejendommen på 465 kvadratmeter er sat til salg for 2.695.000 kroner, og parret leder nu efter en ny bolig. Dog stadig i Sønderjylland. - Vi flytter ikke længere væk end Sønderborg, der er en by, vi begge er meget glade for, forklarer Thomas Eje. ;Torsdag, 29. august 2013
Naomi Watts afslører: Sagde nej til Diana-rollen to gange; Den 44-årige Oscar-nominerede skuespiller Naomi Watts spiller den afdøde Prinsesse af Wales i den længe ventede film Diana, og hun afslører nu, at hun sagde nej til rollen to gange, før hun indvilligede i at sige ja i februar sidste år. - Den største grund, der fik mig til at tøve var, hvordan prinserne ville have det med det her. Jeg var nervøs omkring at gå ind i det, og jeg gjorde mit bedste for at sige nej et par gange, men jeg havde ikke fred med det. Jeg tror, at jeg ønskede at gøre det på grund af alle de grunde, jeg var imod det, siger britiskfødte Naomi Watts i et interview med The Sunday Times. LÆS OGSÅ:  Prinsesse Dianas død: Politiet har fået nye spor Naomi Watts drømmer om en datter  Men Naomi Watts endte alligevel med at sige ja, og det har været en stor udfordring for hendes faglighed. - Det var ideen om at udføre denne transformation, og fortælle historien om én der er vildt berømt om end at gøre det på en følsom måde. Hun er en fascinerende kvinde med en fascinerende historie, der åbenlyst endte i sådan en tragedie, siger Naomi Watts. Kritik fra tidligere elsker Lady Dianas tidligere elsker Hasnat Khan, der i filmen er spillet af Naveen Andrews, som er kendt for sin rolle i tv-serien Lost, stod i sidste uge frem og sagde, at han mener filmen viser et helt galt billede af hans romance med lady Diana, og at hele historien er baseret på hypoteser og sladder. Ifølge en nylig forsidehistorie i Vanity Fair, var Hasnat Khans lady Dianas livs kærlighed, selv om hun var i et forhold med den egyptiske milliardær Dodi Fayed, da hun døde. Dodi Fayed blev dræbt sammen med den tidligere prinsesse i en bilulykke i Paris den 31. august 1997. LÆS OGSÅ:  Veninde afslører: Prinsesse Diana ville giftes med pakistansk kirurg Prins Harry kæmper for samme sag som prinsesse Diana  ;Torsdag, 29. august 2013
Mads Steffensen samler vennerne til 10-års jubilæum;" Hele 3.700 dilemmaer er blevet vendt og drejet på P3 i ”Mads og Monopolet”. Nu kan programmet fejre 10-års jubilæum – og det sker med flere lyttere end nogensinde. 700.000 lytter med hver lørdag. - Jeg er enormt stolt over, at programmet stadig er så populært. Det er meget atypisk i den her branche, hvor alting er så flygtigt, siger faderen og værten bag radioprogrammet Mads Steffensen, som i anledning af jubilæet inviterer lytterne til et brag af en jubilæumsudgave i DRs koncertsal den 14. september. Her vil Mads Steffensen plus 15 faste monopolister diskutere lytternes dilemmaer. Billetterne er for længst revet væk, men programmet bliver sendt live på P3. Opfindelsen af det langtidsholdbare radioprogram er i øvrigt også Mads Steffensens kones fortjeneste. De stod for at skulle giftes dengang for 10 år siden, da han fik til opgave at udfylde P3’s sendeflade lørdag formiddag fra 9 til 12. - Min kone og jeg snakkede bordopstilling. Jeg ville have den klassiske hestesko. Der kan man se i alle retninger og holde øje med, om alle hygger sig. Min kone syntes, vi skulle sidde ved små borde, for det er mere hyggeligt. Hun er jurist og argumenterer virkelig godt. Hun har været på kursus i den slags. Vi diskuterede det længe, og vi endte med at sidde ved små borde, siger han. Og der opstod ideen; hvis man kan snakke så meget og så længe om så lille et dilemma, må der ligge uendeligt mange flere derude. ";Torsdag, 29. august 2013
Så lækkert bor Brian Laudrup – villaen stadig til salg; Den 44-årige tidligere fodboldstjerne satte første gang sit hus til salg i juni 2009 for 15,9 millioner kroner, men da ingen viste sig villig til at betale prisen, pillede han huset af markedet igen i 2010. Siden hen er huset villaen røget på og af markedet flere gange, og prisen er desuden blevet barberet tre millioner kroner ned. Det skriver Boliga Kendte. Ejendommen har gennemgået en total istandsættelse med bl.a. tre nye badeværelser og nyt køkken. Desuden kan en evt. køber se frem til en lys opholdsstue med pejs, træterrasse vendt mod Øresund, to soveværelser, en glas-udestue og en grund på ca. 2000 kvadratmeter.  Kom indenfor i Laudrup-huset – klik her!  Brian og Mette Laudrup købte huset for 14 millioner kroner i 2007, og forsøgte senere at få solgt deres anden villa på Rungsted Strandvej. Det lykkedes, men først efter et gigantisk prisnedslag på 11,5 mio. kr., så salgsprisen endte på 16 millioner kroner. ;Torsdag, 29. august 2013
Medie: Michael Douglas og Catherine Zeta-Jones holder pause i ægteskabet; Efter 13 års ægteskab har skuespillerparret Michael Douglas og Catherine Zeta-Jones angiveligt valgt at sætte kærligheden på køl. Sådan skriver det amerikanske magasin People, som har talt med to personer tæt på parret. - De har valgt at tage en pause fra hinanden, afslører en kilde. Efter sigende har hverken Michael eller Catherine søgt om skilsmisse, men ønsker i første omgang at tilbringe tid hver for sig. Hollywoodparret, som blev gift i New York i 2000 og har to børn sammen, har stået last og brast med hinanden i nogle meget turbulente år. Dels har Michael Douglas overvundet sin kræftsygdom, dels har Catherine åbent fortalt, at hun er maniodepressiv og kæmper bravt mod lidelsen. Ifølge en ven af parret har sygdomsårene slidt hårdt på forholdet. Michael Douglas og Catherine Zeta-Jones er ikke fotograferet sammen siden april måned. ;Torsdag, 29. august 2013
Annonce: Vind en rejse til New York med den nye topserie Saving Hope; Saving Hope er fortællingen om et ungt og succesfuldt lægepar, Dr. Alex Reid (Erica Durance) og hendes forlovede Dr. Charles Harris (Michael Shanks), der blandt venner og kollegaer bliver kaldt for Charlie. Deres tilværelse – og livsopfattelse – ændres markant efter en alvorlig bilulykke, der efterlader Charlies krop i koma, og hans sjæl i et længselsfuldt univers mellem livet og døden. Den sønderknuste Alex kæmper for at få hendes elskede Charlie tilbage til livet, mens hun sideløbende skal hjælpe patienter og kollegaer på hospitalet. Charlies sjæl, der i sin limbo-tilstand er i stand til at bevæge sig frit over hele hospitalet, hjælper ofte Alex og deres fælles kollegaer med at helbrede patienter, der er fanget i samme univers som Charlie, tilbage til livet, og et af seriens helt store styrkepunkter er blandingen mellem drama, kærlighed, gys og overnaturlige elementer. Det er da også derfor, at mange anmeldere har sammenlignet Saving Hope med serier som Ghost Whisperer og Grey’s Anatomi. Stor eksportsucces Saving Hope havde premiere i hjemlandet Canada i sommeren 2012, og fra starten af elskede publikum serien, der har indskrevet sig i historien som et af canadisk TVs største eksportsucceser, og som på ingen tid har fået en stor og loyal fanskare. Først tog serien Canada og USA med storm, og nu er det altså Danmarks tur. Fra d. 3. september 2013 kl. 21.00 kan du opleve første afsnit af Saving Hope, der herefter vil blive vist hver tirsdag eksklusivt for de danske seere på TNT. Vind unik rejse til New York for 2 personer For at fejre lanceringen af Saving Hope på TNT, har du og en rejseledsager nu mulighed for at komme på en enestående rejse til fantastiske New York. I får flybilletter betalt og derudover får I intet mindre end DKK 10.000 med i lommepenge! Sådan deltager du Hver dag i uge 35 til og med 38 vil der hver uge her og på TNT, blive vist en spændende trailer fra Saving Hope. Se traileren og svar så på, hvordan hovedpersonen kommer til skade. Svaret indsendes via sms til 1266.Klik dig ind her, hvor du kan blive klogere på hvordan det bliver dig og din ven/veninde der skal af sted til New York. Svaret indsendes via sms til 1266.   ;Torsdag, 29. august 2013
Jens Blauenfeldt gør comeback som TV-vært på TV 2 Charlie; Så er der godt nyt til alle dem, der har savnet Jens Blauenfeldt på TV. 45-årige Blauenfeldt bliver nemlig vært på et helt nyt og festligt musikprogram kaldet ”Ekstranummer” på TV 2 Charlie. Ole Kibsgaard bliver kapelmester for de musikalske løjer. - Jeg har altid drømt om at lave et program med musik i, og det sker så nu. Jeg glæder mig rigtig, rigtig meget, siger Jens Blauenfeldt til BILLED-BLADET. - I programmet hylder vi den gode sang. Vi får besøg af fem helt almindelige danskere, som er gode til at synge og synes, det er skidesjovt at stå på scenen og underholde. Det gør de med fortrinsvis danske sange, sådan nogle, vi alle sammen kan synge med på. Programmet er ikke en sangkonkurrence - men den af de fem sangere, som vinder publikums gunst, får lov til at gi’ et ekstranummer, forklarer han. Jens Blauenfeldt, som selv spiller i et band privat, ser frem til samarbejdet med Ole Kibsgaard. - Jeg har set Ole i ”Kaj og Andrea”, men vores veje har aldrig mødtes professionelt før nu. Vi har det sjovt sammen - og vi skal helt sikkert lave en fest sammen.  ”Ekstranummer”, der får premiere i begyndelsen af 2014, får også besøg af professionelle kunstnere, som synger deres største hits. Lige nu man ved at finde sangere til programmet, og ifølge værten er der stadig ledige pladser foran mikrofonen, inden det går løs med optagelserne. Blauenfeldt selv - ja, han glæder sig til et TV-comeback på TV 2 Charlie: - Jeg har jo ikke været på TV 2 Charlie før, men jeg ved, det er et sted, hvor både publikum og seere kan li’ en god sang og gerne vil kunne læne sig tilbage og blive underholdt. Det er vores mission med ”Ekstranummer”. ;Torsdag, 29. august 2013
Jonas Schmidt skal skilles - og er nyforelsket; Komikeren Jonas Schmidt skal skilles efter næsten ti år sammen med hustruen Laila Madvig Rasmussen, som han har to sønner med. Jonas er nemlig faldet for Unni Ryding, der tidligere dannede par med TV-værten Anders Breinholt. Det bekræfter Jonas Schmidt overfor Se og Hør. - Jeg vil helst ikke sige andet, end at det er rigtigt. Jeg har en lille kone og to børn, som jeg gerne vil passe på, siger han til bladet. Jonas fortæller, at han og Unni har arbejdet sammen engang på Nordisk Film, og at han endnu ikke er flyttet sammen med sin nye kærlighed. - Ikke endnu, lyder det fra den 40-årige komiker. ;Torsdag, 29. august 2013
Trine Pallesen: Jeg har da gået i årevis uden sex; Da Trine Pallesen blev skilt for otte år siden, fordi hendes mand ikke ville mere, bestemte hun sig for, at hun ikke ville blive en forladt bitterfisse. Det lykkedes. I dag er de bedste venner. Til gengæld tog det hende så lang tid at komme ordentligt videre, at der ikke rigtig har været plads til nye mænd. Det fortæller hun til FEMINA. - Jeg har da gået i årevis uden sex. Det kommer an på, hvilket menneske du er. Er du sådan en, der kan gå ud og knalde en eller anden for en aften? Og det er hun bare ikke. - Jeg kan ha’ LYST måske, men jeg får faktisk først rigtig lyst til sex, når jeg kan mærke noget inde i mit hjerte. Jeg kan godt se, at en eller anden mand er flot, men jeg tænker ’åh nej’. Tanken om at skulle stå der og ta’ tøjet af, og man ikke kender ham, og hvordan lugter han og… Der er så mange ting, der skal falde i hak for mig, før jeg har lyst til at knalde. Når jeg så endelig får det, så bliver jeg sådan lidt ustoppelig eller umættelig med den mand. He he. Men der er bare ikke så mange af dem, det er der sgu ikke, siger Trine Pallesen. Angst for at blive forladt Så lige nu er det kun børnene Sylvester og Mathilde på ti og ni der har adgang til Trines seng. Hun har det godt med at være alene. - Jeg synes faktisk, jeg var dårlig til at være alene, inden jeg blev det. Fordi jeg dybest set ikke brød mig om at være alene. Men jeg har altid haft en længsel efter at lære det. Efter jeg har været alene i så mange år, kan jeg mærke, hvor meget jeg har brug for mit eget rum. Det havde jeg aldrig troet. Jeg har altid været bange for, at hvis jeg gik, så var de alle sammen nok gået, når jeg kom tilbage. Det var en angst for at blive forladt. Den angst er jeg blevet bevidst om. Trine Pallesen ved godt, hun ikke er en nem kæreste. - Jeg er meget krævende, tror jeg. Og jeg er følelsesfuld. Jeg svinger. Jeg kan være enormt rolig og varm og glad den ene dag og den næste kan jeg være aargh. Det tager lang tid at finde ud af, om man kan noget sammen med en mand. Jeg skal bo alene lidt endnu, siger Trine Pallesen til FEMINA. LÆS OGSÅ:  Lai Yde og Mie Moltke skulle IKKE score hinanden, da de deltog i Vild med dans. Læs på femina.dk, hvorfor det alligevel endte sådan Forfatter Knud Romer elsker sin kones røv. Læs på femina.dk, hvorfor han synes, hans kone bliver smukkere hele tiden  ;Torsdag, 29. august 2013
Claus Elgaard: Så tæt var jeg på selvmord; Omkring 100.000 danskere skønnes at lide af ludomani, og TV-værten Claus Elgaard råber vagt i gevær, når han har chancen. I flere år var han nemlig ludoman, og i ”Go’ aften Danmark” tirsdag aften fortalte han, hvor galt det stod til med hans spillemani. - Da det var værst, levede jeg i en campingvogn på en parkeringsplads uden lys, vand, varme eller toilet, og når jeg vågnede om morgenen, blev jeg langsomt dårligere. Jeg stod ofte og ventede om morgenen på, at casinoet åbnede, så jeg kunne få ro på mine nerver, fortalte Claus Elgaard. På grund af sin afhængighed har han gamblet i flere end 30 lande og tabt op til 50.000 kroner på en enkelt aften. Til sidst var han drevet så langt ud, at han ville tage sit eget liv: - Jeg stod på havnen og var tæt på at hoppe i. Jeg var overbevist om, at det var forbi, sagde Claus, som i sidste øjeblik bremsede sig selv. Claus Elgaard valgte senere at gå til Center for Ludomani for at komme fri af sit misbrug. ;Onsdag, 28. august 2013
Benedikte Kiær: Jeg var der for min kræftsyge mor; Konservative-politikeren Benedikte Kiær har oplevet, hvad det vil sige, at verden går i stå. Det skete, da hun i 2007 var med under kikkertundersøgelsen, hvor hendes 70-årige mor fik konstateret uhelbredelig lungekræft. - Det var altså ingen søndagsudflugt. Hun var rigtig, rigtig bange, så jeg måtte holde hende i hånden, mens hun fik kikkerten ned i lungerne. Vi så tumoren, og her fik hun sin dom om, at det ikke kunne helbredes, og jeg måtte være der for at trøste hende, siger 43-årige Benedikte Kiær, der er arbejdsmarkeds- og familieordfører for Det Konservative Folkeparti. Tankerne om hendes egen mors kræftsygdom er blevet sat i gang, efter hendes parti har fremsat et forslag om omsorgsdage, når det gælder sygdom hos ældre familiemedlemmer. Forslaget er blevet mødt med megen kritik og negligering i politikernes optik, og det mener hun er meget ufortjent, for hun har netop selv erfaret værdien af at kunne være der, når livet står på spil. - Det er det hårdeste, jeg nogensinde har været med til. Jeg havde som den eneste mulighed for at være hos hende, og derfor mener jeg bare, at der er situationer, som trumfer alt andet. Jeg ville have levet med kronisk dårlig samvittighed, hvis jeg havde været forhindret, for min mor havde brug for mig i den situation, siger Benedikte Kiær. Man skal udnytte tiden Politikerens mor døde få måneder senere lige efter datterens første valgkamp til Folketinget. Heldigvis var Benedikte Kiærs arbejde som kommunikationschef tilstrækkeligt fleksibelt i forhold til sygdomsforløbet, så hun havde muligheden for at være der for sin kræftsyge mor. Men hun er samtidig klar over, at der er mange danskere, som ikke er lige så heldigt stillet, når de står over for, at et familiemedlem får konstateret en alvorlig sygdom. - Det var benhårdt, og det viste mig, at tiden er meget kort. Man skal ikke bare gemme sig væk i sådan en situation. Jeg vil råde til, at man går ind i det med åben pande især, når man ved, at det får en dødelig udgang, for det er allerede her, at sorgprocessen starter. Det vil gøre det lettere at leve med efterfølgende, hvis man virkelig er gået ind i det, og har været der, siger Benedikte Kiær. Forslaget om indførte omsorgsdage for ældre, syge familiemedlemmer er opstået på Det Konservative Folkepartis netop overståede sommergruppemøde. Hverken hos LO eller i de to regeringspartier er der blevet bakket op om forslaget. LÆS OGSÅ:  Der er godt nyt fra Kræftens Bekæmpelse, for flere og flere overlever nu kræft. Læs historien på Oestrogen.dk Dansktop-sangerinden Anette Klingenberg har været ramt af kræft mere end en gang, men hun nægtede at dø fra sin datter. Læs om hendes kamp på udeoghjemme.dk  ;Onsdag, 28. august 2013
Tivoli sommerrevy genopstår - her er holdet; I dag blev holdet, som næste sommer skal underholder publikum i juni og juli måned, præsenteret ved en iscenesat picnic på en grøn plæne foran Glassalen. Holdet består af Niels Olsen, Søs Egelind, Thomas Bo Larsen, Bodil Jørgensen, Christiane Schaumburg-Müller og ikke mindst Pelle Hebsgaard, der netop har gjort en fantastisk figur som Genie i musicalen ”Aladdin”. Christiane har ikke tidligere optrådt i revyer. Ja, faktisk har hun kun én gang i sit liv set en revy. Det var i Cirkusrevyen for otte år siden. Alligevel hævder den alsidige TV-vært/skuespiller/forfatter, at hun er vild med genren. - Som barn har jeg aldrig set revyer og som ung var jeg meget antidansk. Så jeg så mere amerikansk satire. Så jeg må blankt indrømme, at jeg ikke er den store revykender, sagde Christiane. - Det bliver jo en helt ny type revy. Der bliver mere fokus på musikken, sangen og skuespillet, fortalte Christiane. ;Onsdag, 28. august 2013
Michael Caine afviser at Sean Connery har Alzheimers; Sprogbarrierer kan være slemme – men det bliver ekstra slemt, når de fører til usandheder. Forleden citerede den tyske avis Bild am Sonntag skuespilleren Michael Caine for at fortælle, at hans gode ven Sean Connery er ramt af Alzheimers sygdom. Historien gik verden rundt – men nu viser det sig, at den ikke holder vand. - Det er fuldstændig absurd, bullshit, siger Michael Caine til den skotske avis Daily Record, som han selv ringede op for at aflive historien. - Jeg lavede nogle interviews i Tyskland på grund af en ny film, og jeg kan kun gætte på, at nogen har fordrejet mine ord eller simpelthen ikke har fået fat på, hvad jeg har sagt, siger Caine, der talte med Sean Connery så sent som i søndags på hans 83-års fødselsdag.  - Han havde det godt, var i fuldstændig kontrol over sine sanser og sit gode, gamle jeg. Jeg aner ikke, hvor de har fået historien fra. Sean var ret syg for et års tid siden. Men han har det meget bedre nu, og det havde intet at gøre med hans mentale tilstand, fastslår Michael Caine om skuespillervennen.   ;Onsdag, 28. august 2013
De kan løbe med Vild med dans-sejren; Det er bestemt ikke ligegyldigt hvor eller hvordan man sætter sine penge, hvis man ønsker at tjene på den kommende sæson af ”Vild med dans”. De tolv dansepar er på plads, men meningerne om hvem der løber med årets vinder-trofæ er mildest talt forskellige. Hos Danske Spil er man ikke i tvivl – Mads Laudrup og Claudia Rex bliver årets vindere. - Vi tror rigtig meget på Mads Laudrup og Claudia Rex. Den unge Laudrup er mindst ligeså charmerende som sin far, lyder det sikkert fra oddssætter Jan Trier fra Danske Spil, der tilføjer: - Mads Laudrup ved desuden, hvor meget træning der skal til for at nå til tops. Og så gør det bestemt ikke noget, at Mads er partner med smukke Claudia Rex mener Jan Trier. - Smukke Claudia Rex har hentet topplaceringer de sidste par sæsoner, og Danske Spil er sikre på hun nok skal få lært Mads Laudrup et par dansetrin. Claudia Rexs skønhed vil helt sikkert sikre parret en masse stemmer ikke mindst hos de mandlige seere. Danske Spil giver odds 5,00 på Mads Laudrup og Claudia Rex som vinder af Vild med dans 2013. Hos Betsafe giver man dog ikke mange vinder-chancer til Laudrup-parret. - Laudrup-familien er ikke just kendt for sin rytmiske sans, så vi vælger at forholde os skeptisk til Mads Laudrups chancer, fortæller Betsafes oddssætter, Thomas Holm Derimod sætter han gerne sine penge på Maria Lucia. - Feltets kvinder ser stærke ud i år, og Maria Lucia ligner allerede nu det bedste bud på en vinder. Hun er vant til at stå på scenen og har via sin karriere som sanger og musical-stjerne arbejdet intensivt med koreografi og dans, forklarer Thomas Holm og slutter: - Derudover har TV-seerne jo en gang tidligere vist, at de kan lide hendes udstråling ved at stemme på hende i ”Popstars”. Både hos Danske Spil og Betsafe er der ikke meget støtte at hente for alderspræsidenten Allan Simonsen. - Allan Simonsen er helt sikkert en hyggelig fyr, men Danske Spil har dog ikke den store tiltro til feltets alderspræsident. Vi giver pengene 22 gange igen, hvis Allan Simonsen og Sofie Kruuse skulle vinde ”Vild med dans”, siger oddssætter Jan Trier fra Danske Spil. Hos Betsafe nøjes man med at konstatere, at Allan Simonsen må være på udebane i det populære danseprogram og giver pengene 14 gange igen, hvis han skulle løbe med dansetrofæet. Hvem vinder Vild med dans 2013 ifølge Danske Spil Mads Laudrup og Claudia Rex 5Mathilde Norholt og Thomas Evers Poulsen 6Maria Lucia og Morten Kjeldgaard 6Mie Skov og Mads Vad 6Le Gammeltoft og Frederik Nonnemann 9Thomas Ernst og Malene Østergaard 11Charlotte Fich og Marc Christensen 11Claes Bang og Katrine Bonde 12Uffe Holm og Karina Frimodt 12Matthias Hundebøll og Mie Moltke 12Mette Blomsterberg og Michael Olesen 20Allan Simonsen og Sofie Kruuse 22 Hvem vinder Vild med dans 2013 ifølge Betsafe Maria Lucia og Morten Kjeldgaard 4.00Matthias Hundebøll og Mie Moltke  6.00Le Gammeltoft og Frederik Nonnemann 8.00Mie Skov og Mads Vad 9.00Mathilde Norholt og Thomas Evers Poulsen 10.00Uffe Holm og Karina Frimodt 10.50Charlotte Fich og Marc Christensen 11.50Thomas Ernst og Malene Østergaard 11.50Allan Simonsen og Sofie Kruuse 14.00Claes Bang og Katrine Bonde 15.00Mette Blomsterberg og Michael Olesen 20.00Mads Laudrup og Claudia Rex 20.00 Se vores store flotte ”Vild med dans”-reportage i BILLED-BLADET, der kommer på gaden torsdag den 28. august. ;Onsdag, 28. august 2013
Linda P er gået ned med stress; Linda P skulle have haft premiere på sit nye show ”Linda Ps hovedpine” 3. oktober – men nu må showet udsættes, fordi komikeren er ramt af noget langt alvorligere end hovedpine. Linda P er gået ned med stress. ”Det er ikke med min gode vilje, at jeg udsætter dén tur, som jeg har glædet mig SÅ meget til. Jeg er dog efter længere tids ekstremt arbejdspres, som kulminerede i et stressanfald på årets Smukfest, blevet tvunget til at stoppe op, og efter lægens råd bruge den næste tid på at blive 100% fit for fight igen. Dette sker også af hensyn til mine fans, som fortjener, at jeg er i topform og klar til at give alt, hvad jeg har. Det har ikke været nogen nem beslutning, men i den givne situation er det den eneste ansvarlige og rigtige beslutning”, skriver Linda P på Facebook. Showet flyttes nu til foråret, og der skal findes nye datoer til turnéen, mens Linda P kommer ovenpå. Hun bor alene, efter hun tidligere på året flyttede fra hustruen Melissa. ;Onsdag, 28. august 2013
Putte fra Singleliv har fundet kærligheden; Efter syv år som single er det lykkes den kendte og bramfri vestjyde Putte fra Singleliv at finde den rigtige. Ham, som har slået benene så meget væk under hende, at hun ikke har en snert af tvivl tilbage. - Han er præcis det, som jeg har søgt efter de sidste syv år, som hun selv siger om den tømreuddannede Jonathan, som i dag arbejder inden for forsvaret. I sin tid som single, har Putte ledt efter kærligheden på alle mulige måder. Hun har festet, skrevet med fyre på nettet, danset til karneval i Aalborg og været på dates både med og uden kamera. Den kønne kvinde har hverken manglet opmærksomhed eller bejlere. Men gnisterne er aldrig rigtig opstået. Det var faktisk først, da hun mindst ventede det en kold januar aften, at kærligheden pludselig ramte. Putte var gået på en spontan bytur i Skive med en veninde og et par kammerater. Ved en tilfældighed gik de ind på et halvtomt diskotek, og straks var der en ukendt fyr, der råbte fra et af bordene: Putte! Ikke ligefrem et udbrud, der mindede om de mere gennemtænkte scorebemærkninger, som Putte gennem tiden har lagt ører til. Men det var nok til at fange hendes opmærksomhed. Putte satte sig ved hans bord, og der gik ikke længe, inden de kyssede. - Jeg kan ikke rigtig forklare, hvad der skete, men der var bare rigtig god kemi, siger Putte, som i dag kan fortælle, at det hurtige kys førte til et alvorligt parforhold. Selv om hun er mor til to børn. Børn ingen hindring Jonathan har ikke børn, men tanken om, at der fulgte børn med, skræmte ham ikke. - Han er super god til at tackle det. Fra start sagde han, at han gerne ville gå ind i det dog på den betingelse, at det ikke kom til at gå for stærkt. Han ville lære mig at kende ved siden af også. Derfor valgte vi ikke at fortælle børnene om vores forhold før, der var gået flere måneder, siger Putte, som oplever, at børnene er glade for, at mor har fundet en kæreste. De har aldrig set hende forelsket, men især hendes datter morer sig med at fløjte drilsk og sende hjertetegn, når Putte taler i telefon med Jonathan. At der også følger berømmelse med Putte, efter hun har medvirket i Singleliv i flere sæsoner, måtte Jonathan også forholde sig til. Han tager den del af Puttes fortid meget roligt, og han vil selv bestemme, hvad og hvor meget han tager del i. - Jeg kræver ikke, at han deltager i det, men jeg ønsker bare, at han har en forståelse for, at det har været en del af mit liv, siger hun. Lige nu læser den nyforelskede Putte HF, og hun nyder endelig at have fundet en, at dele livet med. Men det kræver også sit, når drømmen om kærlighed endelig går i opfyldelse. - Det er super skønt, men jeg skal også lige vende mig til det. Jeg har jo været vant til kun at skulle tænke på mig selv og gøre lige, hvad jeg havde lyst til. LÆS OGSÅ:  Sarona fra Singleliv føler sig forfulgt af eks-kæresten Samuel, der er kendt fra samme program. Læs historien på udeoghjemme.dk Marie-Louise fra Singleliv blev voldtaget og står nu frem på udeoghjemme.dk og fortæller om den voldsomme nat  ;Onsdag, 28. august 2013
Blomsterberg inviterede sin dansepartner på middag;" Fra 13. december kan seerne se Mette Blomsterberg forvandle sig fra kagedronning til danseprinsesse i 10. sæson af ""Vild med dans"". Den 43-årige dansende konditor danner par med ""Vild med dans""-veteranen, 30-årige Michael Olesen. Han har allerede været hjemme hos familien Blomsterberg, der foruden Mette tæller manden Henrik Jæger Blomsterberg og børnene Laura på 14 og Maja på 10. - Henrik og jeg er åbne mennesker, så vi inviterede Michael og hans supersøde kæreste Joan (Devine, red.) til middag herhjemme, så vi alle kunne lære hinanden at kende. Vi kommer jo nok til at både grine og græde sammen, fortæller Mette Blomsterberg. ";Onsdag, 28. august 2013
Michael Bublé er blevet far for første gang; Så kan den populære sanger, Michael Bublé, godt udvide repertoiret med en god håndfuld børnesange. Den 37-årige canadiske crooner blev nemlig far for første gang i går, tirsdag. Han og hustruen Luisana Lopilato er blevet forældre til en lille dreng – og den stolte far var hurtig til at poste et skønt foto af den lille familie på Instagram med ordene: ”Overlykkelige og fyldt med taknemmelighed over fødslen af vores søn Noah Bublé”. Michael Bublé og Luisana har været sammen siden 2008, og Bublé har flere gange givet udtryk for, hvor meget han glædede sig til at stifte familie. - Jeg vil prøve at være en lige så god far, som min far og farfar var, har Michael sagt om faderrollen ifølge Hello Magazine.   Se en glædesstrålende Michael Bublé med sin nyfødte søn her. ;Onsdag, 28. august 2013
Saseline Sørensen går til bekendelse; De fleste danskere kender Saseline Sørensen – eller gør de virkelig det? Saseline har siden gennembruddet med popduoen SOAP i 90'erne været et kendt ansigt i den kulørte presse og har bl.a. også arbejdet som model og TV-vært. Men bag det smukke og stærke ydre gemmer sig en hård skæbne og en meget sårbar kvinde. Det har Saseline nu selv for første gang valgt at vise i en ny reportageserie, ”Saselines bekendelser”, der har premiere på Kanal 4 til efteråret. - Jeg har aldrig før fortalt om mit privatliv i pressen. Men nu er jeg kommet dertil, hvor jeg har lyst til, at Danmark får et ærligt indblik i, hvem jeg i virkeligheden er, og at jeg ligesom alle andre tumler med problemer og svære tider. Selvom mit liv nogle gange kan se let ud udefra, så er jeg langt fra et perfekt menneske, siger Saseline. Om programmet I ”Saselines bekendelser” møder vi bl.a. en stærk, selvstændig kvinde, der kæmper for succes med sit nye firma Sasé og ikke er bange for at kaste sig ud i nye og spændende projekter. Vi ser også den helt private Saseline, der drømmer om den store kærlighed og en lykkelig familie. Forholdet til sønnen Seans far, Frederik Fetterlein, var både en stor kærlighed, men også et turbulent forhold, som ledte Saseline ud på et sidespor, der tvang hende til at tage nogle drastiske beslutninger – bl.a. det at forlade Fetterlein, blive alene-mor og klare sig på egen hånd. - Jeg har været igennem mange ting i mit liv, men nederlagene har lært mig at kæmpe videre og rejse mig igen, selvom det bestemt ikke har været let. I serien åbner jeg op for mit liv set gennem mine øjne. Jeg åbner op for min verden og viser min hverdag med paraderne nede, når jeg er allermest mig selv, siger Saseline. ”Saselines bekendelser”har premiere på Kanal 4 til efteråret. ;Onsdag, 28. august 2013
Annette Heick: Derfor gik jeg til psykolog; Vi kender hende bedst som en både underholdende og sprudlende journalist, sangerinde og TV-vært - med en mening om alting! Men selvom smukke Annette Heick virker usårlig, har hun været på sammenbruddets rand. Det fortæller hun i et interview i modemagasinet IN. Efter flere år med stort mediepres - især efter at have deltaget i 'Vild med dans' - følte Annette sig som et nervevrag. Efter en forestilling sidste år i december på 'Elsk mig i nat' mødte hun manden bag showet, Jesper Winge Leisner, som bare kom over og ville give hende et kram. I stedet brød Annette sammen. - Jeg sagde bare: 'Ved du hvad, jeg har det simpelthen ad helvede til! Jeg ved ikke hvorfor, men jeg er et nervevrag hver aften, inden jeg går på. Mig! Jeg er ikke et nervevrag. Hold nu op',’ siger hun til IN og fortsætter: -Jesper sagde bare, at jeg skulle have gjort noget ved det med det samme, og gav mig nummeret til en psykolog, som har haft rigtigt mange af 'min slags'. Man skal ikke kæmpe i fredstid Besøget hos den psykolog, som Jesper havde anbefalet, viste sig at være både penge og tid værd. Annette Heick indså, at hun havde kørt sig selv ned, at hun simpelthen havde haft for høje forventninger til sig selv. - Det er sådan noget præstations...lort. Som man ikke kan bruge til noget, som bare er dårlig energi, der kommer ind fra højre, siger hun til IN. Ifølge Annette Heick selv fik psykologen rusket op i hende, for efter i lang tid at have kæmpet alle kampe selv, gav hun endelig slip. Hun begyndte i stedet at nyde 'fredstiden', som hun kalder den. - Psykologen sagde: 'Hør her, Annette, al den energi, du bruger på at kæmpe hele tiden - hvad vil du stille op med den i fredstid?'. Det var jo bare så godt sagt. For ja, det er jo fredstid. Der er ikke noget, jeg skal kæmpe for lige nu. Jeg var nødt til at få vendt den rundt og bruge den positivt på mig selv, siger hun til IN. Annette og Keld på scenen Og det er trods alt endt med at gå Annette Heick godt. Den 20. september er hun sammen med sin far, Keld Heick, aktuel med teaterkoncerten 'Nu stopper du, far!', som bliver opført i Århus musikhus, og hun glæder sig. - Her i foråret havde jeg det sådan: Okay, nu kan jeg simpelthen ikke blive lykkeligere. NU kan det ikke gå bedre, siger hun til IN. LÆS OGSÅ:  Læs også på IN.dk, hvordan sangerinden Oh Land gik ned med stress Føler du tit, at du bliver stresset? Få ti brugbare råd til at håndterer det på IN.dk  ;Onsdag, 28. august 2013
 Kenneth fra Luksusfælden: Ikke lykkeligere uden gæld; Kenneth havde oparbejdet en gæld på 1,2 mio. kr., allerede inden han mødte Laura – og overforbruget fortsatte. Først da eksperterne fra Luksusfælden trådte til, fik de styr på gælden, men lykkeligere regner de ikke med at blive. Eksperterne fra Luksusfælden var rystet over Laura Christiansen og Kenneth Schmidts forbrug. Det unge par har både hus, biler, havetraktor, hund, iPhones, iPad og fladskærme. Men penge til at betale med havde de ikke.Hver måned brugte de 18.500 kr. mere end de tjente. Overraskende nok tog parret fra Vamdrup situationen med ophøjet ro. - Jeg har aldrig ligget vågen over økonomi. Min gæld bliver jo ikke mindre af, at jeg sover dårligt, siger fabriksarbejderen Kenneth, da Ude og Hjemme besøger parret en måned efter sidste optagelse. Der var ellers nok at ligge vågen over. 26-årige Kenneth, som stod bag størstedelen af overforbruget og de dårlige investeringer, havde sammenlagt en gæld på 1,2 mio. kr., da han mødte 19-årige Laura for et år siden. Kenneth skjulte intet Inden parret blev officielt kærester, valgte Kenneth at ringe til Laura for at sætte hende ind i virkeligheden. - Jeg satte mig i et hjørne herhjemme med 10 kolde øl, og så ringede jeg til hende og fortalte alt. Det var vigtigt for mig, for jeg tror ikke, man bygger noget op ved at være uærlig, siger Kenneth. Et par dage efter tog Laura hjem til ham, og siden har de været uadskillelige. Laura, som er uden arbejde, har aldrig hævet stemmen, selv om Kenneth brugte tusindvis af kroner på især teknologi og biler – som da han købte en ny havetraktor, så de havde to stående i garagen. Eller da han købte en Mercedes, som han solgte efter fem måneder med et tab på 60.000 kr. - Jeg er nok meget en impulskøber. Hvis jeg mangler noget, skal jeg bare have det, erkender Kenneth, som er vokset op i en familie, hvor pengene var små, så han har aldrig prøvet at komme i skole med det nyeste nye. - Det er nok derfor, at jeg som voksen har købt så meget, lyder hans forklaring. Hans forbrug har dog aldrig forskrækket Laura. - Kenneth er så dejlig og kærlig, og jeg har hele tiden vidst præcis, hvad pengene er gået til, siger hun. Luksusfælden hjalp Siden Luksusfældens eksperter trådte til, har parret levet så disciplineret, at de kan forvente at blive gældfri og tre år og ni måneder. Parret gik også med til at sælge mange af deres ting, så de faktisk tjente 40.000 kr. Men hunden Balder nægtede de at skille sig af med. - Det er da rart at blive gældfri, men om jeg bliver lykkeligere af det, ved jeg nu ikke, siger Kenneth, som har lovet sig selv, at han engang i fremtiden vil eje en Mercedes igen. Du kan se Luksusfælden hver tirsdag kl.20 på TV3. LÆS OGSÅ:  Trine fra Luksusfælden valgte kærligheden. Læs hvordan det gik hende efter programmet på udeoghjemme.dk Luksusfælden gjorde mig nærig. Læs om Makayas møde med eksperterne på udeoghjemme.dk  ;Onsdag, 28. august 2013
Dennis Ritter er blevet gift i hemmelighed; TV 2-sportsværten Dennis Ritter har i al hemmelighed giftet sig med kæresten Morten Toft. Ifølge BT har Morten på Facebook anført, at han i december 2012 blev gift med Dennis Ritter. Til BILLED-BLADET fortalte Dennis Ritter sidste år, at tanken om et ægteskab spirede, og at ønsket var et rådhusbryllup. - At vi nu kan blive viet i en kirke, ændrer ikke noget, sagde Dennis, som har kendt sin ægtemand i ni år. - Jeg tror på, at jeg har mødt den eneste ene. Vi komplementerer hinanden godt og respekterer, hvor forskellige vi er, plus at vi har en masse ting at være fælles om. Vi har samme indstilling til livet, nemlig at vi gerne vil fylde noget kvalitet ind i det og have det godt, sagde Dennis Ritter til BILLED-BLADET. ;Tirsdag, 27. august 2013
Birthe Kjær er amatørlæge for vennerne; Sangerinden Birthe Kjær er altid god for en sang – men faktisk er hun også altid god for en rask diagnose. Hvis vennerne fejler noget, er det Birthe, man ringer til, røber skuespilleren Pia Rosenbaum til BT. - Birthe er nemlig amatørlæge. Og alle hendes gode råd kommer én til gode, siger Pia, som har været veninde med Birthe, siden de mødtes i Cirkusrevyen i 1990. - Hvis jeg nu havde dårlig ånde, ville jeg ringe til dig, og så ville du sidde med dit leksikon og fortælle, hvad det skyldtes. At jeg havde mavesår, en byld eller ondt i maven, uden at jeg vidste det, siger Pia. - Og så ville jeg fortælle dig, hvad der var galt, fastslår Birthe Kjær, inden de to veninder bryder ud i højlydt latter sammen. ;Tirsdag, 27. august 2013
Hun er god for 700 millioner kroner;" Ifølge Forbes tjente Madonna omkring 125 millioner dollar mellem juni 2012 og juni 2013, og det sikrer hende en førsteplads på Forbes årlige liste over de bedst indtjenende kendisser. Det svarer til små 700 millioner kroner. Pengene har hun hovedsageligt tjent på hendes MDNA turné, der lokkede en masse fans til, mens salg af tøj og parfumer også har spædet til, skriver Jyllands-Posten. Indtjeningen på 125 mio. dollar er en ny rekord for Madonna, der tidligere maksimalt har tjent 110 mio. dollar på et år. Den rekord blev sat i 2009. Filminstruktør Steven Spielberg ligger nummer to på listen. Der er dog hele 25 millioner dollar imellem de to stjerner. Ifølge Jyllands-Posten kommer Spielbergs mange millioner primært fra hans ældre film-hits, så som ""E.T"" og ""Jurassic Park. Idémanden bag ”X Faktor” Simon Cowell, forfatterinden bag de storsælgende bøger ""50 Shades of Grey"" E.L. James og den amerikanske radio-personlighed Howard Stern må dele tredjepladsen, da de alle har tjent 95 millioner dollar. Listen fra Forbes bliver udgivet en gang om året, og den bliver udarbejdet ud fra oplysninger fra stjernernes agenter, managere, producere med flere. Top 10 på Forbes-listen: 1. Madonna 125 mio. Dollar2. Steven Spielberg 100 mio. Dollar3. Simon Cowell, E.L. James og Howard Stern 95 mio. Dollar6. James Patterson 91 mio. Dollar7. Glenn Beck 90 mio. Dollar8. Michael Bay 82 mio. Dollar9. Jerry Bruckheimer 80 mio. Dollar10. Lady Gaga 80 mio. dollar ";Tirsdag, 27. august 2013
Nu har Søren Sko også mistet sin far; Sangeren Søren Sko er i sorg, efter han endnu en gang har måttet sige farvel til et kært familiemedlem: ”I aftes sov min far stille ind med sine 2 sønner ved sin side. Det var smukt, roligt og med stor værdighed, at han påbegyndte sin rejse til den anden side. I den forbindelse vil vi takke personalet på Hospice Søholm for en fantastisk behandling i de sidste uger af min fars liv – I har virkelig gjort en forskel”, skriver Søren Sko på Facebook. Med faderens død har 50-årige Søren Sko mistet en stor del af sin nærmeste familie. Til ”Knæk Cancer”-indsamlingen på TV 2 sidste år fortalte Søren, at han har lidt store tab blandt sine allerkæreste. - Min mor er død af kræft, og min søster er død af kræft. Så jeg kender alt til, hvor vigtigt det er at bekæmpe cancer, sagde han til BILLED-BLADET. Faktisk har Søren Sko selv været ramt af modermærkekræft, men er i dag erklæret rask. ;Tirsdag, 27. august 2013
De Unge Mødre: Nanna er blevet meldt til kommunen igen; Nu gik det hele lige så godt. Nanna Eliasen fra De unge mødre havde både fundet kærligheden igen, en dejlig ny lejlighed, og ikke mindst roen i sit liv med datten Malucca. Men da hun i sidste uge åbnede sin postkasse, blev der med ét kastet en ny bombe ind i hendes liv. I postkassen lå der nemlig et brev fra kommunen, som fortalte, at der var kommet en indberetning fra Ditlev om, at hun skulle være stofmisbruger. En beskyldning, som gør, at Nanna nu igen skal forsvare sig selv som mor. - Det gør så ondt, og jeg føler aldrig, det her stopper, siger en ulykkelig Nanna til Ude og Hjemme. Det er anden gang Tidligere på sommeren måtte Nanna også overbevise kommunen om, at hun er en god mor, da Maluccas far, Ditlev, første gang meldte hende. På det tidspunkt mente han, at hun var venner med stofmisbrugere, og han var bekymret for datterens trivsel. Dengang blev Nanna renset. Hun troede derfor, at hun nu skulle til at leve et harmonisk liv, hvor hun og ekskæresten Ditlev igen havde et godt samarbejde om deres elskede datter. Men nu har Ditlev endnu engang meldt hende uden varsel. Og nu er beskyldningen endnu hårdere. Tager ikke stoffer Nanna understreger, at hun stadig holder af Ditlev. Men hun føler sig dybt svigtet over, at han kan finde på et melde hende. - Jeg har virkelig taget hensyn til ham og gjort rigtig meget for, at der ikke skulle være krig. Jeg har aldrig talt dårligt om ham, og jeg har delt alt om Malucca med ham. Men nu er jeg træt af det, og jeg føler, han har stukket mig med en kniv i ryggen, siger den fortvivlede Nanna, som ville ønske, at hun kunne få lov til at bevise sin egen uskyld. - Jeg har intet at skjule og tager hverken stoffer, når jeg har Malucca, eller når jeg ikke har hende. Jeg ville ønske, at de kunne tage en urinprøve fra mig hver eneste dag, indtil jeg dør, så de kan se, at jeg er helt ren, sukker hun. Ude og Hjemme har uden held forsøgt at få en kommentar fra Ditlev. LÆS OGSÅ:  Natascha Linea måtte aflevere sin grædende datter til en plejemor. Læs om dagen, hvor det unge par fik fjernet deres datter på udeoghjemme.dk Ditlev til udeoghjemme.dk efter første anmeldelse: Nanna er ikke en dårlig mor  ;Tirsdag, 27. august 2013
Anne-Mette Rasmussen i USA for at se sit nye barnebarn; For halvanden måned siden kom Anne-Mette Rasmussen og Anders Fogh Rasmussens sjette barnebarn, Karoline, til verden. Den lille baby bor dog med sine forældre og tvillingesøstre i USA – og først nu har en spændt Anne-Mette lejlighed til at møde familiens yngste. ”Den rejsende bedstemor er i luften. Næste stop er Springfield, hvor tre små piger og deres mor venter på mig. Jeg kan ikke vente!”, skrev Anne-Mette på engelsk i søndags på Facebook. I går, mandag, landede hun så hos sin søn, svigerdatter og deres nu tre børn i Springfield, og farmor udbrød begejstret på Facebook: ”Love to be here!!” Anne-Mette Rasmussen har tidligere forklaret BILLED-BLADET, hvor meget det betyder for hende at se sine børnebørn vokse op. - Det er dejligt at være bedsteforældre og en stor oplevelse for os begge at se, hvordan vores børnebørn udvikler sig. ;Tirsdag, 27. august 2013
Maria Lucia favorit til at vinde Vild med dans;" De 12 deltagere er på plads til årets udgave af ”Vild med dans”, og skal man tro spilleselskabet Betsafe, løber en kvinde med sejren. I hvert fald bærer fire af bookmakerens fem største favoritter kjole, og den absolutte favorit er musical-stjernen Maria Lucia Rosenberg, der i 2003 vandt TV 2s reality-program ""Popstars"". - Feltets kvinder ser stærke ud i år, og Maria Lucia ligner allerede nu det bedste bud på en vinder. Hun er vant til at stå på scenen og har via sin karriere som sanger og musical-stjerne arbejdet intensivt med koreografi og dans. Derudover har TV-seerne jo en gang tidligere vist, at de kan lide hendes udstråling ved at stemme på hende i ”Popstars”, siger Thomas Holm, der er oddssætter hos Betsafe.  I den tunge ende af feltet finder man flere af feltets mænd. Det gælder blandt andre fodboldspillerne Mads Laudrup og Allan Simonsen og skuespilleren Claes Bang.  - Laudrup-familien er ikke just kendt for sin rytmiske sans, så vi vælger at forholde os skeptisk til Mads Laudrups chancer. Også Allan Simonsen må formodes at være på udebane i disciplinen. Skuespilleren Claes Bang kunne umiddelbart ligne en stærk profil, men han er nybegynder, når det gælder dans, og det forringer naturligt nok hans chancer markant, mener Holm.   ";Tirsdag, 27. august 2013
Sarah Grünewald blev scoret med middag; Man behøver ikke at være en mester på et dansegulv for at score den nye ”Vild med dans”-værtinde, Sarah Grünewald. Der skulle en middag til, røber hendes kæreste, Rasmus Backhaus, til Newspaq. - Vi mødte hinanden til en privatfest, hvor vi faldt i snak. Jeg faldt fuldstændig for hende. Lige på stedet. Hendes umiddelbarhed, hendes nærhed og hendes væsen, fortæller Rasmus, som derfor inviterede hende på middag i sin lejlighed. - Det gik pludselig op for mig, at det var en date, da hun kom ind ad døren, siger han. Aftenens arrangement var så vellykket, at de to blev kærester – og det har de nu været i fire en halv måned. Rasmus Backhaus og Sarah Grünewald deler dog endnu ikke adresse. - Vi har ingen planer om at flytte sammen. Vi synes begge to, det er fedt at have hvert vores sted, siger Rasmus Backhaus. ;Tirsdag, 27. august 2013
Camilla Ottesen: Hellere rejse end købe dyre sko og tasker; Rigtig mange kvinder har garderoben fyldt med lækre sko og tasker, og vi er mange kvinder, der drømmer om den helt rigtige og sandsynligvis dyre taske eller de helt vidunderlige sko. Men sådan en kvinde er TV-værten Camilla Ottesen ikke - Jeg vil ti gange hellere bruge mine penge på at rejse end på dyre sko og tasker, siger hun kort og godt i et interview i SØNDAG. Jeg køber ikke de rigtigt dyre ting Og rejst det har hun da også. Sammen med sin mand Anders Hedme og deres to børn, Viggo på 8 og Viola på 5 flyttede de til Sydafrika, hvor de boede et år. Og det eventyr har ikke mættet Camilla Ottesens lyst til at rejse. – Jeg har altid lyst til at rejse. Når jeg ser folk købe dyre sko og tasker, tænker jeg altid: Hold da kæft, det er jo to flybilletter til den eller den destination, eller fire, hvis det er en rigtig, rigtig dyr taske. Jeg kan godt lide tøj, sko og tasker. Men jeg køber bare ikke de rigtigt dyre ting. Og det kommer jeg aldrig til. No way, siger hun. Sejlede jorden rundt i to år som barn Og rejselysten kommer ikke langvejs fra. For Camilla Ottesen ikke i tvivl om, at det sætter sine spor at vokse op og se sine egne forældre gøre alvor af det, de drømmer om. De første år af Camillas barndom var hendes far og hendes mor i gang med at bygge på en båd. Da Camilla var ti år, var båden færdig, og så stævnede hele familien, far, mor, Camilla og Camillas tre et halvt år ældre storesøster, ud på en jordomsejling, der ganske vist kun nåede at bringe dem halvvejs jorden rundt, men alligevel kom til at vare i næsten to år og var en stor succes. – Jeg er sikker på, at det har præget mig, lige siden vi kom hjem fra den jordomsejling, har jeg drømt om engang at kunne give mine egne børn en tilsvarende oplevelse. Fordi for mig står de to år som den mest fantastiske tid i hele min barndom. Her som voksen kan jeg se, hvordan det har givet mig lyst til at rejse ud og opleve andre kulturer. Hjemme hos os er det helt klart mig, der er rejseentusiasten og eventyreren. Men jeg har heldigvis en mand, som hurtigt er med på den, siger hun. LÆS OGSÅ:  Camilla Ottesen ser alt for tit, at børn bliver tilsidesat til fordel for karriere. Her fortæller hun, hvad hun og hendes mand har gjort for at få mere tid med deres to børn. Eventyreren Bettina Aller sejler jorden rundt med 1000 bleer i lastrummet  ;Tirsdag, 27. august 2013
Mille Dinesen har fået en kæreste; Når successerien ”Rita” vender tilbage på TV 2 om få uger, kan seerne igen følge skolelærer Ritas kamp for at finde kærligheden. Privat har Amors pil ramt skuespilleren Mille Dinesen. Siden serien sidst rullede over skærmen, har 39-årige Mille nemlig fået en kæreste, røber hun til magasinet IN. Skuespilleren sætter ikke navn på kæresten, men hun fortæller, at han er medvirkende til, at hun har skiftet drengepigen ud med et mere kvindeligt udtryk. - Min nuværende kæreste er heldigvis sindssygt god til at finde tøj, der klæder mig. Tøj, der er feminint, men med et strejf af noget maskulint. Han ville gøre sig vældig godt som stylist, lyder de rosende ord fra Mille Dinesen i magasinet. ;Tirsdag, 27. august 2013
Sean Connery kæmper mod Alzheimers sygdom; Hollywoods lysende stjerne Sean Connery har mistet en stor del af sin livskraft. Angiveligt lider 83-årige Connery af Alzheimers sygdom og glemmer i stigende grad, hvor han opholder sig. Det skriver den tyske avis Bild am Sonntag. - Han er ikke længere herre over sit sind, afslører Sean Connerys mangeårige ven og fortrolige, skuespilleren Michael Caine, til avisen. For tre år siden meddelte Sean Connery, at han ikke længere havde lyst til at arbejde som skuespiller, og i dag lever han et tilbagetrukket liv i Spanien eller i sin lejlighed i New York. Efter sigende går han ikke udenfor en dør, medmindre han har telefonnummeret med til sin kone, franske Micheline Roquebrune. Han giver ikke længere interviews, og kun de nære venner har adgang til Sean. Ifølge Michael Caine er Sean Connery kun en skygge af sig selv: - Der er grund til at være alvorligt bekymret, siger han til Bild am Sonntag. ;Mandag, 26. august 2013
Jeanette Ottesen glæder sig til at forkæle sin mand; Den nyslåede verdensmester Jeanette Ottesen Gray havde egentlig regnet med, at hun ville gå i land efter OL sidste år og stifte familie med manden Bobby Gray - men nu går hun efter en medalje til OL i Rio de Janeiro i 2016. Dermed skal Bobby i yderligere tre år støtte Jeanette i det, hun kalder sin egoistsport. - Jeg glæder mig til, at det er mig, der skal give Bobby noget, og at det skal handle om ham. Jeg føler, at jeg skylder ham det, siger Jeanette til magasinet Samvirke. Hun og Bobby har været sammen i ni år og blev gift i 2011. Svømmeren tror fuldt og fast på, at han er manden i hendes liv – også selv om hun i løbet af det seneste år er blevet mindre romantiker og mere realist: - Mine forældre blev skilt i december måned. De havde været gift i 33 år. Aldrig i mit liv havde jeg forestillet mig, at de to skulle skilles. Jeg synes virkelig, at det var et genialt ægteskab, de havde. Men nogle gange vokser man åbenbart fra hinanden, siger Jeanette. ;Mandag, 26. august 2013
Jacob Haugaard: Sådan kommer jeg i lag med min kone; Humor er et stærkt bånd mellem Jacob Haugaard og hans hustru, Ilse Wilmot, som har været sammen i lyst og nød i 33 år. - Min kone kan godt grine ad mine vittigheder. Jeg varierer dem altså også en gang imellem. Jeg gør alt, hvad jeg kan for at komme i lag med hende, fortæller Jacob Haugaard, som var med til søndagens storstilede Zulu Comedy Galla. Entertaineren lægger ikke skjul på, at han har klare retningslinjer for, hvad der er god humor. - Dårlig humor er for mig: ”Sådan sagde hun også i går” - vittigheder som nedgør kvinder, siger han. ;Mandag, 26. august 2013
Sådan blev Uffe Holm overtalt til Vild med dans; Som den første komiker nogensinde er Uffe Holm med i ”Vild med dans” – og han afslører nu, at tilfældet afgjorde, at han kridter danseskoene. Da han blev spurgt om, hvorvidt han ville være med, lod han sin mobiltelefon tale. - Jeg havde min iPhone i lommen og tænkte, at jeg ville gamble lidt. Jeg sagde, at hvis uret på min telefon står på noget ulige, så siger jeg ja. Og da jeg hev den op af lommen, stod den på 55, og så var jeg med, siger Uffe Holm til tv2.dk. Han har fået tilbuddet om at være med mange gange, men først nu var han parat til at slå til. - Der er så meget lort i TV. Men ”Vild med dans” er noget, jeg godt selv gider at se. Det er et program, man bliver glad af at se, og så tænker jeg, at man heller ikke kan andet end at blive glad af at være med, mener Uffe Holm. ;Mandag, 26. august 2013
Christiane Schaumburg-Müller forbrændt ; Christiane Schaumburg-Müller O'Connor vakte opsigt, da hun søndag aften dukkede op til Zulu Comedy Awards med et kæmpe plaster på højre ben. Under forbindingen gemte sig et slemt brændemærke. - Jeg var med til Copenhagen Pride i lørdags, hvor jeg skulle sætte mig op på en motorcykel, og så brændte jeg simpelthen benet på udstødningsrøret. Det gjorde vildt ondt, forklarer TV-værten til Ekstra Bladet. Uheldet skete til Christianes allerførste parade, og hendes mål var sammen med et par venner at støtte kampen mod den omstridte russiske homolov. - Det var den fedeste fest, og det er virkelig et vigtigt budskab, så jeg klarer mine smerter, forsikrer TV-værten. ;Mandag, 26. august 2013
Pilou Asbæk forandret af at blive far; Det har været en kæmpe omvæltning for skuespilleren Pilou Asbæk, at han nytårsaften blev far til sit første barn, datteren Agnes. Det fortæller han i et interview til Alt for damerne. - At få et barn gør, at du pludselig ikke er universets centrum. Og det kan jo være sundt, for måske især skuespillere, at finde ud af. At du ikke er epicenteret, men faktisk bare har den funktion, at den lille trold skal have noget mad og noget tøj på. Og hvis du ikke gør det, bliver hun syg og græder, siger Pilou Asbæk. Skuespilleren danner par med dramatikeren Anna Bro. De to har været forlovet siden 2010, men bryllupsforberedelserne blev sat på standby, da baby kom til verden.  - At få Agnes er også et kæmpe vendepunkt i den forstand, at jeg nu har noget at smile af resten af mit liv. Det værste er, når jeg skal være væk fra dem i længere tid på optagelser. Det er dét, jeg hader allermest ved mit arbejde, fortæller Pilou til Alt for damerne.   ;Mandag, 26. august 2013
Jesper Skibby var tæt på at begå selvmord; I sine dage som professionel cykelrytter var Jesper Skibby udadtil glad og fjollet, men i virkeligheden lå der en mørk dyne over ham. Skibby dopede sig i tiden fra 1991 til 2000 for at køre stærkt, og de mange stoffer ledte til en depression, som gjorde hans sind destruktivt. - Jeg har overvejet, om livet var værd at leve. Så langt har jeg været ude. Det var den slags depressive tanker, som jeg har måttet leve med. Jeg har gået og tænkt på, hvordan det var nemmest af komme fra den her fucking lorte-verden på. Jeg tænkte, at hvis det her fortsætter, så stopper jeg det selv. Jeg gider det ikke mere, siger Jesper Skibby til BT. Misbruget gik ikke kun ud over Skibby selv. I dag, hvor dopingen er fortid, piner det Skibby, at han svigtede sin ældste datter, Nicoline. - Og det handler ikke om, at jeg ikke tog hende med i Zoologisk Have. Det handlede dybest set om, at jeg ikke var der for hende. Skide være med Tivoli-turen. Det vigtigste var, at jeg ikke var til stede, når hun havde brug for mig. Det var jeg overhovedet ikke, erkender Jesper Skibby. Se Jesper Skibby i sidste afsnit af ”Doping Epidemien” på DR1 i aften, mandag. ;Mandag, 26. august 2013
Lykkelig Beate Bille er blevet gift; - Selvfølgelig skal vi giftes, for vi har et barn sammen, og så er man allerede gift, har skuespilleren Beate Bille sagt til BILLED-BLADET – og i lørdags skete det så. Beate blev gift med kæresten gennem fem år, filmfotografen Magnus Jønck, i Garnisonskirken i København. Blandt gæsterne til brylluppet var veninderne Laura Christensen, Marie Askehave og Szhirley – og sidstnævnte lagde et skønt foto med bruden på Facebook med ordene: ”Til det dejligste bryllup hos Beate Bille”. Det nygifte par har sammen datteren Fernanda på tre år, og dagen efter den store bryllupsfest med flere end 100 gæster, var bruden lutter smil: - Vi er meget glade – nygifte og tømmermændsramte, lød det med et grin fra Beate Bille til Ekstra Bladet. ;Mandag, 26. august 2013
Grevinde Alexandra gik søndagstur for en god sag; - Det er en hyggelig rute og dejligt at se byen fra forskellige sider, sagde grevinde Alexandra, da hun i strålende solskin deltog i ECCO Walkathon i København. Alexandra var traditionen tro æresgæst og ”fit for fight” til at begive sig ud på ruten på seks kilometer. Hun fulgtes med ægtemanden Martin og sønnen prins Felix. Prins Nikolai var desværre forhindret i at gå for den gode sag, der støtter SOS Børnebyerne og Børnehjertefondens projekter. Han var nemlig taget på lejrskole til Skotland med sin klasse. ;Søndag, 25. august 2013
Anne-Grethe Bjarup Riis vandt Tarok-løbet; Ved Derbyet i Charlottenlund blev der om eftermiddagen kørt et show-løb på én kilometer med hovedrolleskuespillerne samt instruktøren Anne-Grethe Bjarup Riis og produceren Regner Grasten på hver sin sulky - sammen med en professionel travkusk. Og det blev Anne-Grethe Bjarup Riis, der sammen med den professionelle kusk, Nikolai Andersen, der kom flot og først i mål. - Det var en sjov oplevelse, og så var det rart at komme ud fra mørkekammeret. Jeg har siddet indenfor hele sommeren og klippet film og lyd. Men det går rigtig godt, og vi er snart færdige, fortalte en glad Anne-Grethe Bjarup Riis. ;Søndag, 25. august 2013
Camilla Ottesen: Vi slagter selv dyr; Hun er da også selv jæger, og hun har haft jagttegn i 11 år, ligesom hun har været vært på en række jagtprogrammer, hvor hun var på storvildtsjagt i Sydafrika. Og jagtgenet skinner igennem hjemme ved Camilla Ottesen, hendes mand gennem 10 år, Anders Hedme og deres to børn, Viggo på 8 og Viola på 5. – Vi slagter selv dyrene. Vores børn er også med til det, så de lærer, hvordan det stykke kød, de ser ligge på tallerkenen om aftenen, er endt der, siger hun. Det er jo sådan, mennesket altid har gjort Og da familien fra november 2011 og et år frem boede i Sydafrika, slagtede familien også selv deres aftensmad. - I Afrika foregik slagtningen tit under meget primitive forhold. Måske hænger man dyret op i et træ og sprætter det op dér. Og alt det, man ikke bruger, som for eksempel rester fra indmaden, lader man ligge på jorden, så andre dyr får glæde af det. Sådan bidrager man til økosystemet. Det er jo sådan, mennesket har gjort, siden vi lærte at være jægere. Den tanke kan jeg også rigtigt godt lide, siger hun. Det er rart at vide, hvad for noget kød man spiser Og når man selv står for, at aftensmaden kommer fra naturen og hjem på spisebordet, så ved man også, hvad det er for noget kød, der ligger på tallerkenen. Og den tanke tiltaler Camilla Ottesen. – Og så er der også lige dét, at det er meget rarere at vide, hvad det er for noget kød, vi sætter tænderne i, frem for at tage chancen med det ulækre kød, jeg tit ser ligge i kølemontren i supermarkedet. Vi ser jo, hvordan mange dyr lever under utroligt dårlige forhold, og det gælder lige fra burhøns til grise og køer, og alligevel er der så mange, der støtter den form for kødproduktionen. Og jeg tør godt gætte på, at det også er nogle af dem, der samtidig synes, at det at gå på jagt og skyde dyr er forkasteligt. Se, det kan godt undre mig, siger hun. LÆS OGSÅ:  Familien betyder meget for Camilla Ottesen. På Soendag.dk fortæller hun, hvad hun har gjort for at være så meget sammen med den som muligt Læs på Soendag.dk, hvorfor Lene Siel valgte børnene frem for karrieren  ;Søndag, 25. august 2013
Thomas Rode: Stenalderkost redder din flyrejse; Siden 2009 har Michelin-kokken Thomas Rode levet efter stenalderkostprincipperne, eller palæo, som det også kaldes. I popup-restauranten CPH Nordic Dining i Kastrup Lufthavn, viser Thomas Rode flyrejsende, hvordan flyturen kan blive meget bedre oplevelse, hvis den rigtige kost indtages i timerne op til rejsen og under flyturen. - Hvis man inden rejsen sørger for at blive ordentlig mæt af rene råvarer og masser af proteiner og fedt, undgår man at falde i, når man går forbi lufthavnskioskerne eller fastfoodrestauranterne, siger  Thomas Rode og råder til, at man ikke indtager alkohol, sukker eller koffeinrige drikke i timerne op til og under flyturen. Det giver en urolig søvn og uro i kroppen. Thomas Rode sværger til stenalderkosten, som han mener, giver ham en bedre mæthedsfornemmelse og energi til at klare en travl hverdag. Pasta, ris og brød er i dag skiftet ud med kød, æg, grøntsager og masser af sund fedt. - Vi har i mange år været fuldstændig fedtforskrækkede og troet, at hvis man ville tabe sig og leve sundt, skulle man spise mindre fedt. Jeg tror på det modsatte. Vi er bygget til at forbrænde fedt og jeg vil tro, at min kost består af ca. 40 % fedt og jeg har en fedtprocent på langt under 10. Selvfølgelig vil det også være gavnlig for flyrejsende, som ofte har mange timer undervejs, og hvor det kan vanskeligt at finde på sunde snacks, som både er proteinrige  og som kan holde sig i mange timer. Thomas Rode kommer her med gåde råd til, hvad du kan tage med på rejsen: - Fede nødder mætter godt. - Æg – kan sagtens holde sig i op til 10 timer uden af være på køl. - Salami eller tørret kød. Oprindeligt var det Thomas Rodes hustru, Thilde Maarbjerg, som døjede med ubehag i flere dage, når parret havde været ude at flyve. Det gav Thomas Rode ideen til også at udbrede filosofien om stenalderkosten til de flyrejsende i Kastrup Lufthavn. Samtidig giver popup-restauranten et billede af, hvordan nordisk sommermad og dansk design tilsammen fremhæver en samlet nordisk gastronomisk oplevelse, som er et af Danmarks stærkeste varemærker. CPH Nordic Dining, som popup-restauranten hedder, er en del af madfestivallen Copenhagen Cooking, og kan opleve i Kastrup Lufthavn fra d. 20. august til d. 29. september. Udover Thomas Rode vil Michelin-kokkene David Johansen fra Kokkeriet og den bornholmske eventkok Mikkel Marschall, også give rejsende en smagsprøve på det nyeste og allerbedste, som København og Danmark som helhed kan byde på.  ;Søndag, 25. august 2013
Signe Lindkvist på kæresteferie; Når man som Signe Lindkvist sætter karrieren højt, kan det ofte være svært at få tid til det med kæreste. Det har TV-værten måtte sande. Og for første gang i flere er år det endelig lykkedes signe at finde tid til at holde rigtig ferie – og det har bestemt smittet postivt af på forholdet, afslører Signe Lindkvist over for Se og Hør. Som kæreste til Mastiff-direktøren Mads Ulrick Holmstrup er tid en mangelvare og det er ikke altid den bedste recept på et sundt forhold. Men det har Signe og Mads ændret på. - Jeg har rent faktisk holdt sommerferie i år. Det er første gang i seks år, for jeg plejer at lave cirkus om sommeren. Jeg har været på kæresteferie på Korsika og familieferie på Ibiza. Så jeg har holdt fuld sommerferie, fortæller hun til Seoghør.dk. - Det var vores første kæresteferie nogensinde. Jeg har aldrig været sammen med min kæreste i mere end fire dage af gangen, så det var ny rekord. Vi var sammen i en hel uge. Det var simpelthen så vidunderligt – vi levede bare af kærlighed og rosevin, afslører Signe Lindkvist og kan næsten ikke holde op med at smile af bar lykke. For Signe og Mads fik kærligheden atter nye og gode vilkår og forholdet, der nu kører på tredje år, fortsætter med fornyet styrke for parret. ;Lørdag, 24. august 2013
Sidse Babett - fra Borgen til britisk hovedrolle; Det er en britisk produktion, men optagelser foregår i Ungarn. I næste måned starter optagelserne på ”The Duke of Burgundy”, skriver Ekstra Bladet. Rigtigt meget tyder på, at Sidse Babetts troværdige rolle som statsminister Birgitte Nyborg i successerien ”Borgen”, har banet vejen for hendes nye rolle. ”Borgen” er nemlig også et kæmpe hit i Storbritannien og nu får Sidse Babett sin første engelsksprogede hovedrolle i ”The Duke of Burgundy”. Udenlandske filmproducenter har de seneste år været godt ude med riven efter danske skuespillertalenter, og nu er turen således kommet til Sidse Babett. ;Lørdag, 24. august 2013
Suzanne Bjerrehuus: Det skal mit barnebarn hedde; Det hårdprøvede par Oliver Bjerrehuus og Gunnvør Dalsgaard blev i juli forældre til en lille pige. Og nu kan farmor Suzanne Bjerrehuus afsløre hvad hun skal hedde. ”Olivers lille pige skal hedde Talula”, fortæller Suzanne glad på Facebook som besked til et sødt billede af den lille ny pige. Oven i familieforøgelsen fortæller en glad Suzanne Bjerrehus, at familien i sommer har opholdt sig i Tisvilde og været forskånet for husspektakler af nogen art. - Gunnvør er en ordentlig og retskaffen mor. Hun har aldrig talt grimt om mig til Sigga, og det er ikke alle, der har en svigerdatter, der er sådan, tilføjer hun om moderen til to af sine børnebørn, ifølge eb.dk. ;Lørdag, 24. august 2013
Susanne Breuning: Nu kan jeg tale om min afdøde stedfar;" I mange år var det ligesom, at alt ikke var som, det skulle være. For skuespilleren Susanne Breuning gik med en sorg indeni, hun ikke havde fået bearbejdet. Hver gang talen faldt på hendes afdøde stedfar, skuespilleren Knud Pheiffer, brød hun ud i gråd. Hun havde aldrig fået sagt ordentligt farvel til den eneste far, hun havde kendt, og hvis død længe blev holdt hemmelig for hende. - Jeg var der ikke, da min stedfar døde, for jeg blev sendt væk. Efterfølgende spurgte jeg, hvor han var, og jeg fik bare at vide, at han ude at rejse. Der gik nogle måneder, før jeg fik sandheden at vide. Jeg vidste det ikke dengang, men jeg har selvfølgelig fået et chok, siger Susanne Breuning, der i dag er 61 år. LÆS OM ANDRE KENDTE:  Bettina Aller vender hjem efter verdensomsejling Janni Spies bliver væk fra galla på ""Spies & Glistrup""  Knud Pheiffer var kendt som skuespiller, revydirektør og tekstforfatter indtil sin død i 1961. Den succesfulde karriere endte dog med økonomisk fiasko, dårlige nerver og et overforbrug af alkohol, og han døde til sidst under en operation for blodstyrtning. Hans steddatter fik aldrig mulighed for at sige et sidste farvel, og det hjemsøgte hende helt ind i voksenlivet. - I mange år kunne jeg ikke nævne ham uden at tude. Derfor besluttede jeg mig for, at der skulle være en bog, for han skulle ikke glemmes. Bogen er letlæselig, og handler om hans karriere, kvinder og liv, og den er blevet modtaget med åbne arme. Arbejdet med den har gjort, at jeg nu kan tale om det, siger Susanne Breuning. Opfører revy om stedfar Bogen har titlen Det handler om kærlighed og er fyldt med billeder, noder og en CD, der alt sammen berører Knud Pheiffers karriere. Susanne Breuning holder en del foredrag om bogen, som efterhånden har udviklet sig til en hel lille mini-revy. Hendes eget forhold til døden er meget afslappet i kraft af hendes kristne tro. - Jeg tror på, at der sker mere, når vi dør, og det er også det, jeg har givet videre til min datter. På den måde er det ikke noget forfærdeligt, men det handler samtidig om, at vi skal få løst konflikterne, mens vi er her. Vi skal bare have det af vejen, for vi skal have det godt, mens vi lever, siger Susanne Breuning. Skuespilleren skal den 25. august være konferencier ved Tivoli Blomster Show 2013, hvor en række danske, svenske og norske blomsterdekoratører kæmper om at vinde førstepladsen i konkurrencen. ";Lørdag, 24. august 2013
John Lennon: Tandlæge vil klone John Lennon;" Hvis det går, som den canadiske tandlæge Michael Zuk har tænkt, så vil verden en dag kunne genopleve John Lennon live. Han agter ifølge Ekstra Bladet at få det afdøde Beatles-medlem til at genopstå ved hjælp af en stump rådden kindtand, som han købte for to år siden på en auktion til den vanvittige sum af 168.000 kroner.  Tanden har siddet i munden på John Lennon, og det er ved hjælp fra arvematerialet eller DNA'en herfra, at tandlægen vil klone sit idol og altså skabe en tro kopi. ""Imagine"", sang John Lennon på et af sine største hits.., ja, det her er godt nok svært at forestille sig. - Forskere arbejder på måder, hvorpå de kan klone mammutter. Den samme teknologi kan bruges til at gøre menneskekloning til en realitet. At kunne sige at jeg har haft en lille medvirken til at bringe en af tidernes største rockstjerner tilbage ville være fantastisk, siger Michael Zuk ifølge Ekstra Bladet til Rolling Stone Magazine. Han købte tanden i 2011 af John Lennons tidligere husholder, Dot Jarlett. Indtil nu har den været udstillet i hans tandlægepraksis i Alberta, Canada. ";Fredag, 23. august 2013
Peter Birch: DR går reality-amok;" Reality har fået det fine,  blå stempel af Danmarks Radio. Vores allesammens licensfinansierede statskanal har besluttet, at den letbenede og ofte letpåklædte TV-genre også er public service. DR har hyret en stribe af de kendeste realitystjerner, herunder Peter Birch og brystbomben Irina Babenko, til at optræde på DR3, skriver Ekstra Bladet.   - Det er en række programmer, der kommer til at handle om vores liv. Vores meget forskellige liv, siger Peter Birch, også kendt som Ulven Peter, til avisen. Han er barejer i indre København, og seerne vil komme til at opleve ham give den gas og lange drinks over disken. - Vi filmer selv. Jeg tror, det bliver rigtig fedt. Det kommer virkelig til at vise mit liv. Det er ingen rolle, jeg spiller, siger Peter Birch til Ekstra Bladet om programmet, der har fået arbejdstitlen ""Selvoptaget"". Redaktør på DR3, Julie Ralund, forklarer, hvorfor DR nu går de kommercielle TV-kanaler i bedene med rendyrket reality-TV. - Ideen er at kigge på nogle af de mennesker, der fylder meget i mediebilledet. Og man må sige, at de fra reality-genren gør. Det bliver vi nødt til at forholde os til. Derfor er det naturligt, at DR ser nærmere på det, siger hun til Ekstra Bladet. En gammel reality-kending som Sidney Lee kommer også til at medvirke i programmet. ";Fredag, 23. august 2013
Jes Dorph-Petersen: Jes Dorph havde depression;" Vi kender ham som den glade, kompetente og nyforelskede TV-vært, men Jes Dorph-Petersen har også famlet rundt i livets mørke afkroge. Det afslører han ifølge BT i en ny biografi med titlen ""Dorph - Historier fra den anden side"". Ret opsigtsvækkende røber den populære vært nu, at han har været ude i både misbrugsproblemer og har haft en depression. I bogens pressemateriale står der: ""Bogen er en fortælling om fædre, mødre og sønner. Om kærlighed og skilsmisse, ensomhed og misbrug, lavt selvværd og om den depression, som ramte Jes Dorph-Petersen en aften i 2011 og blev vendepunktet i hans liv."" Jes Dorph-Petersen sagde i 2011 sit job op som TV 2s Mr. News for at blive fodboldvært på 3+, og kort forinden var han blevet skilt fra sin kone gennem 25 år, Lene Lindholm Mortensen. Det tog hårdt på ham, men det er nyt, at han var så langt ude. - Bogen fortæller om mit liv, både de sjove og gode stunder, men også de kriser, der har været undervejs. Det indbefatter et personligt misbrug og andre mørke sider af mit liv, siger Jes Dorph-Petersen til BT uden at ville uddybe, hvad han var afhængig af, og hvorlænge misbruget stod på. Han er forlængst kommet til hægter igen. Har tabt sig 20 kilo og skal snart giftes med sin kæreste, Louise Lehrmann - læs her hvornår... ";Fredag, 23. august 2013
"Janni Spies: Janni Spies bliver væk fra galla på ""Spies & Glistrup""";" Når storfilmen om venskabet mellem Simon Spies og Mogens Glistrup ""Spies & Glistrup"" har gallapremiere på søndag, bliver det uden rejsekongens enke blandt gæsterne i Imperial Bio i København. Ifølge BT har Janni Spies' talskvinde, Signe Sehested, meddelt, at Janni Spies hverken dukker op eller i øvrigt har kommentarer til filmen. Hun er heller ikke inviteret. Fra filmprojektets start har den tidligere rejsedronning nemlig gjort det klart, at hun ikke ønsker at være involveret i filmen. Pilou Asbæk spiller Simon Spies og Nicolas Bro er Mogens Glistrup i historien om de to mænds venskab. Men den slutter netop i 1984, hvor Janni Spies kommer ind i billedet, og derfor har man valgt ikke at invitere hende. - Filmen dækker en tidsperiode, hvor Janni Spies ikke havde en relation til Simon. Hun introduceres i filmens sidste sekunder, og derfor anser vi det ikke for at være oplagt og hensynsfuldt, hvis hun skal sidde og se filmen sammen med 1100 andre festglade publikummer til en gallapremiere, siger filmens pr-ansvarlige, Freddy Neumann, til BT. I modsætning til Janni Spies har Mogens Glistrups efterladte allerede set filmen ved en privat forevisning, og flere af Glistrups børn har udtalt, at filmen ikke har ret meget med virkeligheden at gøre. ";Fredag, 23. august 2013
Camilla Ottesen søger rædsler i nyt program; Tror du på det åndelige, eller hører du mere til den skeptiske slags? I det danske kendismiljø eksisterer begge typer, og du kan møde nogle af dem i den nye reportageserie 'Rædslernes nat', der har premiere på TV3 Puls den 8. september. Her tager Camilla Ottesen i hvert program to kendte danskere med til et af Danmarks mest hjemsøgte steder for at udfordre deres tro eller mangel på samme. Deltagerne er 'parret' således, at den ene tror, mens den anden nægter. De to deltagere skal herefter tilbringe en hel nat alene på det hjemsøgte sted og sammen udforske dets energier i mørket. De får til formålet tre missioner tilrettelagt af det verdenskendte medie Marion Dampier-Jeans. Åbensindede og skeptiske deltagere Skuespilleren Anne Sofie Espersen, danseren Silas Holst og realitystjernen Amalie Szigethy er blandt de åbensindede deltagere, der er spændte på, om de kan få bekræftet deres fornemmelse for det åndelige. Sangerinden Marie Carmen Koppel, realitystjernen Susan K og skuespilleren Therese Glahn er nogle af de skeptiske medvirkende, der ikke så nemt lader sig rokke og sætter både ånder og Marion Dampier-Jeans på en hård opgave. Når alle har sundet sig lidt oven på den dystre nat, mødes de igen med Marion Dampier-Jeans efter to uger. Med sig har sidstnævnte en besked fra det hinsides, der ifølge TV3 Puls 'kan få enhver til at vakle i troen'. ;Fredag, 23. august 2013
Nadja fra De unge mødre har født en pige; Egentlig ville hun gerne selv have afsløret det, men nyheden slap ud for tidligt på Facebook. 20-årige Nadja Dahl har født en lille pige. Hun kom hjem fra hospitalet i går. Der er lykke og barnegråd hjemme hos 20-årige Nadja Dahl og kæresten Kenneth, 22, i Tommerup på Fyn. I går kom det unge par hjem fra hospitalet med en lille nyfødt pige i armene. – Ja, Nadja kan bekræfte, at hun er blevet mor til en lille pige, og at de har det godt, lyder det fra pressemedarbejder på SBS TV, Charlotte Wølk. Den nybagte mor, som i forvejen har Theis på to år med en tidligere kæreste, ønsker endnu ikke selv at udtale sig til pressen. Tosset over at nyheden slap ud På Facebook har Nadja imidlertid allerede kommenteret fødslen. Nyheden om familieforøgelsen slap nemlig ud for tidligt på Facebook, og det var Nadja ikke helt tilfreds med. Hun ville gerne selv have været den første til at fortælle om fødslen af sin lille datter. – Hold kæft, I har travlt alle sammen. Har I hørt om respekt? Ja, undskyld mine ord, men jeg er altså tosset. Hvis I vil sige tillykke, kan I gøre det her. Men ja, hurra, jeg har født. Ja, jeg ville gerne selv sige det, men det er der åbenbart nogle andre hoveder, der har gjort, skriver hun. LÆS OGSÅ:  Natascha Linea giver sin tvangsfjernede datter brystmælk. Læs om den unge mors kamp på udeoghjemme.dk Søs fra De unge mødre har igen fundet kærligheden. Læs hvem den heldige er på udeoghjemme.dk  ;Fredag, 23. august 2013
Tandbørste-vært afvist: Ikke moden nok til X Factor; I fredags blev det offentliggjort, at det bliver arkitekten Eva Harlou fra DR-programmet ”Danmarks skønneste hjem”, der skal være vært på den kommende udgave af ”X Factor”. Med i ansøgerfeltet var også Christina Bjørn, der fik sin skærmdebut i den nye version af ”Husk lige Tandbørsten”, men hun måtte altså vige pladsen for Eva Harlou. Forklaringen? Den 29-årige Christina Bjørn var tilsyneladende ikke moden nok. - Jeg fik afslag i fredags og fik at vide, at man gerne ville have en mere moden vært. Jeg havde ellers sat mig op til jobbet, for man bliver nødt til at have selvtilliden i orden i denne branche og tro på det. Så jeg skulle lige sunde mig, siger Christina Bjørn til BILLED-BLADET. Christina Bjørn er til dagligt P3-vært. ;Torsdag, 22. august 2013
Brødrene Olsen: Brødrene Olsen afhørt af politiet; Noller og Jørgen Olsen har i over 40 år kørt de danske landeveje tynde, og i aftes fik de så deres liv værste oplevelse som bilister. De er stadig dybt chokerede efter at have overværet en voldsom trafikulykke ved Vejen, skriver Ekstra Bladet. Omkring 30 meter fra brødrenes egen bil, røg en ung mand ud over en majsmark, væltede rundt og smadrede sin bil totalt. - Vi er da stadig meget chokerede. Det var en meget voldsom ulykke at se på. Jeg var den første på ulykkesstedet, fortæller Jørgen Olsen til Ekstra Bladet. Brødrene Olsen var med Noller bag rattet på vej hjem fra en koncert i Ribelund. - Vi kørte omkring 80 km/t på landevejen, der gik lige ud. Pludselig blev vi overhalet af en ung mand, der kom kørende med omkring 130 km/t. Han overhalede os og ville fortsætte med at overhale de to næste biler foran os. Men pludselig rykkede en af bilerne ud, så den unge mand kom ud i den bløde rabat. Her mistede han herredømmet over bilen. Den drejede fuldstændig rundt og røg ind på marken og væltede rundt, fortæller Jørgen Olsen til Ekstra Bladet. - Jeg sagde til de andre: 'Den er helt gal.' Bilen var fuldstændig smadret og bliver aldrig til bil igen. Jeg bad Noller og vores lydmand om at løbe med over til bilen. Jeg ville ikke stå med det selv. Jeg var overbevist om, at manden enten var blevet dræbt eller lå hårdt kvæstet inde i bilen. - Netop som vi kom hen til bilen, kravlede den unge mand ud. Han var helt forstyrret og meget forvirret. Det første han sagde var: 'Jeg er udødelig.' Senere fik vi at vide, at det er tredje gang, at manden er forulykket under dramatiske omstændigheder, fortæller Jørgen Olsen. Han betegner ulykken som den værste de to brødre har oplevet under deres mange køreture rundt i landet siden 1972. - Vi har selvfølgelig set flere ulykker. Men det her var klart den værste. Det hele var jo meget tæt på, siger Jørgen Olsen til Ekstra Bladet. Den unge mand blev kørt på hospitalet, men han slap med mindre knubs.   ;Torsdag, 22. august 2013
Thomas Eje indlagt på intensiv; Skuespilleren og entertaineren Thomas Eje fik sig for nylig et chok, da han gik til lægen med det, han troede var en ganske almindelig halsbetændelse.  – Jeg følte det, som om jeg konstant havde en finger nede i halsen. Derfor gik jeg til en halslæge, som straks indlagde mig på intensiv afdeling, fortæller Thomas, som tilbragte de næste 26 timer på afdelingen og efterfølgende tre dages indlæggelse på Sønderborg sygehus. Thomas er ramt af en strubeinfektion, som på latin hedder Epiglottis acuta. Den er heldigvis yderst sjælden, for bakterien kan i løbet af få timer lukke helt af for strubelåget og dermed for lufttilførslen. Derfor tog lægerne ingen chancer. Thomas startede med en intravenøs penicillin-behandling og er herefter fortsat med en almindelig penicillin-kur.  – En lille idiotisk kæmpeidiot af en bakterie, som kan ødelægge min stemme fuldstændig, hvis jeg ikke passer på. Derfor må jeg hverken synge eller øve. Jeg skal bare holde mig i ro og holde kaje det næste stykke tid, hvisker Thomas i telefonen fra Als. Eje var godt i gang med at øve på sit nye show ”Alletiders Glassal”, som skulle have haft premiere den 4. september... i Glassalen i Tivoli. Men showstart er nu udsat til august 2014. Men heldigvis er der jo ikke noget, som er så skidt, at det ikke er godt for noget. – Nu får jeg da heldigvis god tid til at øve mig, fortæller Thomas fra Als. ;Torsdag, 22. august 2013
Kristian von Hornsleth: Provokunstner Hornsleth gift; Kristian von Hornsleth er trods alt ikke mere provo, end at han har bøjet sig for traditionen og giftet sig med sin kæreste gennem 12 år, Sine Høeg. Parret har børnene, Holly og Florian, sammen, og det var datterens plagerier, der til sidst fik ham til at bøje sig, afslører han i SE og HØR. I 2006 ryddede Kristian von Hornsleth mange forsider, da han fik en hel landsby i Uganda til at tage sit efternavn mod, at indbyggerne hver især fik en gris. Og helt i tråd med sin hang til at kilde konventionerne, kunne han heller ikke lade være med at aflevere et hip til ægteskabet, da han forrige onsdag lod sig vie på Københavns Rådhus.   - Det er jo en forældet ting. Hvorfor skal staten have papir på, at man elsker et andet menneske?, spurgte Hornsleth SE og HØRs udsendte. Hans hustru, Sine, afslørede, at hun ønskede sig samme efternavn som børnene. - Og så har Holly også plaget. Hun ville så gerne have, at vi blev gift, sagde hun, mens Kristian von Hornsleth lige indskød: - Vi har været sammen i 12 år, og min kærlighed til Sine er den samme nu, som den altid har været. ;Torsdag, 22. august 2013
Ditte Falkenberg: Ditte Falkenberg savner job på TV 2; Ditte Falkenberg fik lyst til et andet liv end at udlægge morgendagens vejr for danskerne og sagde for tre måneder siden op på TV 2. Men beslutningen var svær, røber hun i et interview i HER & NU, hvor hun åbner døren for en tilbagevenden til skærmen. - Jeg valgte ikke at stoppe på TV 2-Vejret efter en pludselig indskydelse. Det var noget, jeg havde tænkt over i lang tid. Jeg skal dog gerne indrømme, at det ikke var en nem beslutning. Jeg har vinket farvel til det sjoveste job, som man overhovedet kan tænke sig. En stor legeplads, og så fik jeg penge for det. Helt vildt. Rent faktisk savner jeg allerede familien på TV 2. Jeg vil dog heller ikke afskrive, at jeg på et tidspunkt vender tilbage, siger den 35-årige Ditte Falkenberg til bladet. Hun stoppede uden at have noget andet på hånden og har netop taget et seks ugers kursus på Dansk Medie- og Journalisthøjskole i Emdrup for at forbedre sine kundskaber i skriftlig formidling. Ellers nyder hun friheden sammen med sin mand og tre børn fra ét til fem år. Hun er gift med Rune Falkenberg Haller, der arbejder som kemiker i Novozymes. - Mange har kommenteret på min beslutning. De havde ikke forventet, at jeg ville stoppe på TV 2. Jeg følte mig blot mentalt klar til at stoppe, og så skete det samtidig med en del ændringer på TV 2. Det gjorde måske også min beslutning nemmere. Jeg valgte at stoppe uden at have nogen planer for fremtiden, men jeg kunne ikke se mig selv i jobbet, indtil jeg skulle pensioneres, forklarer Ditte Falkenberg i HER & NU. ;Torsdag, 22. august 2013
De unge mødre-Natascha Linea: Min datter skal have min brystmælk; Nu fortæller den unge mor, at hun fortsat sørger for, at hendes datter får den sunde brystmælk. Selv om Natascha Linea fra De unge mødre i tirsdags var tvunget til at aflevere sin datter Lia til en plejefamilie, så nægter hun at stoppe produktionen af brystmælk. Hendes datter skal have mors mælk. - Jeg malker ud og fryser det ned, så Lia kan få min mælk. Jeg er jo hendes mor, og det er sundt for hende, siger Natascha Linea. - Vi vil hende kun det bedste, supplerer kæresten Bent. Hans øjne er røde, og det er tydeligt, at han har grædt. De unge forældre har fået lov til at se deres lille pige halvanden time hver mandag. - Vi vil give plejeforældrene mælken, så de kan sørge for, at Lia får den, siger Natascha, der er glad for, at plejeforældrene virker rigtig søde. Nægter at stoppe Natascha havde egentlig fået en pille på hospitalet, som skulle stoppe produktionen af mælk, men alt i hende skreg, at det var forkert at sluge den. - Mælken var lige nået at løbe til. Jeg fik en pille, der kunne stoppe det, men den ville jeg altså ikke tage. Lia skal have min mælk, siger hun. - Nu må vi se, det kan jo være, jeg får hende hjem her om seks eller otte uger. Hvis jeg gør det, vil jeg jo gerne amme hende, siger den unge mor med et spinkelt håb i stemmen. Om seks til otte uger bliver sagen nemlig taget op i Ankestyrelsen. - Der er vores chancer fifty/fifty, har vi fået at vide. Hvis vi taber, så går sagen videre til byretten, landsretten og Højesteretten. Hvis vi taber det hele, kan vi begynde forfra om et år. Og det gør vi, slår Natascha fast. Lia er tvangsfjernet for et år, men Natascha og Bent vil kæmpe til den bitre ende. LÆS OGSÅ:  Kommunen tvangsfjernede Natascha Lineas datter. Læs om den skæbnesvangre dag på udeoghjemme.dk Dea Louise fra De unge mødre måtte vælge: Baby eller beskidt hjem. Læs historien på udeoghjemme.dk  ;Torsdag, 22. august 2013
Emilia van Hauen: Hvor længe varer ægte kærlighed?; Hun afsluttede 17 års parforhold og forstår ikke, hvordan hun kunne klare at tage den beslutning. Men faktisk er det i de fleste tilfælde kvinden, der netop tager denne tunge beslutning. Måske fordi alt for mange mænd falder i søvn i deres forhold? ”Jeg kan ikke få det til at gå væk!” Jeg sidder i sofaen, han står på gulvet i stuen og kigger på mig, som om han ikke ønsker at kigge på mig. Han ved nemlig, hvad der kommer nu. Og jeg ved, at nu er sidste chance forbi. Vi skal skilles, fordi jeg ikke kan få ”det” til at gå væk. Når jeg tænker tilbage på den situation, fatter jeg ikke, at jeg kunne klare det. Kunne holde til at sige ordene højt, der ville afslutte 17 års samliv, kæresteliv, ægteskabsliv, familieliv, krammeliv, partnerliv, elskeliv, sexliv, kærlighedsliv. Fatter ikke, jeg havde styrke til at ødelægge min mands drømme for fremtiden, mine børns trygge hverdag og mine drømme om evig kærlighed. Fatter ikke, at mit hjerte ikke brød sammen i tusindvis af bittesmå ensomme stykker, der frit kunne flagre i intetheden og for evigt være fortabte. Selv nu, et år efter at jeg sagde ordene højt, får jeg kvalme og knugen i maven og flygter ind i fantasien om, at det ikke for alvor skete. At vi ikke i virkeligheden er skilt. At papirerne ikke endegyldigt er skrevet under og mekanisk bekræftet via NemID over nettet på Statsforvaltningens hjemmeside. Langt fra den ceremoni og fest, som startede det hele. Jeg har elsket den mand, siden jeg kyssede ham til en fest og på vej hjem tænkte: Hvis jeg nogensinde bliver gift og får børn, så bliver det med ham! Og det viste sig jo at holde stik. Det har bestemt ikke altid været let, vi har haft nogle tunge udfordringer, som så mange andre par, og jeg har da i flere perioder tænkt på, om det nu virkelig kunne holde. Men hver gang tvivlen begyndte at kolonisere mit sind, flød mit hjerte indover og mindede mig om, hvad jeg i virkeligheden følte – og i stedet for at gå fra ham, lagde jeg mig ind til ham og mærkede, hvordan hans velkendte styrke og tryghed i stedet tog bolig i mig og fyldte mig med kærlighed. I virkeligheden tvivlede jeg aldrig rigtig for alvor. Uanset hvor åndssvag, krænkende, svigtende eller ukærligt vi end opførte os over for hinanden, mærkede jeg denne konstante understrøm af dyb kærlighed, som jeg vidste aldrig ville forsvinde, og som jeg til enhver tid kunne opsøge for at sætte min verden ret igen. Og hans. Indtil, altså, den dag den forsvandt. Den begyndte at forsvinde for tre somre siden. Men de første alvorlige tegn så jeg bare som almindelige tegn på forbigående irritation og krise, og mine opråb til ham om utilfredshed blev derefter. I efteråret blev de intensiveret, og selv om jeg forsøgte at bevare dialogen, skabte jeg lidt min egen verden og tænkte, at det nok ville gå væk igen, hvis jeg gik ud og hentede energi andre steder. Men i foråret sad jeg en dag på en bænk i Brede og havde en samtale med en god ven, som pludselig satte alt i perspektiv – og selv om jeg ikke anede det dengang, var det nok alligevel præcis denne forårsdag, der varslede det ”det” jeg senere ikke kunne få til at gå væk: Længslen efter et nyt liv, som var uløseligt knyttet til længslen efter et nyt ”mig”, som han ikke kunne møde, fordi han stadig var ”sig”. Jeg véd, jeg inviterede ham indenfor. Jeg véd, jeg forsøgte at dele det med ham. Og jeg véd, jeg ikke var ihærdig nok, for han forstod ikke, hvor vigtigt det var for mig. Det var først, da jeg selv trak stikket, han for alvor vågnede op. For han var nemlig faldet i søvn. Alt for længe. Som så mange mænd desværre gør. Ih, hvor har jeg talt med mange kvinder og mænd om, at kvinderne går i årevis og fortæller om deres længsler og behov, og når de endelig en dag forfølger dem og forlader manden, står han tilbage som et stort spørgsmålstegn og siger: ”Jamen, jeg troede jo ikke, du mente det!”. Det gør vi. Vi mener det. For vi vil elskes. Og vi vil elske. Jeg ville også gerne elske min mand. Og jeg elsker ham stadig. Bare ikke som min mand. Den eksklusivitet, jeg altid har givet ham, er borte. Hvilket er noget af det, der smerter mest. I mere end et år forsøgte vi at finde sammen igen, hvilket vi på mange måder også gjorde. Paradoksalt nok har vi aldrig været tættere på hinanden, end det sidste halve år vi boede sammen, selv om vi begge vidste, at jeg ville flytte. Han gjorde alt, hvad der stod i hans magt, for at beholde ”os”. Han kæmpede som en mand, og jeg elskede ham for det. Men det var for sent. Og jeg hadede, at det var for sent. For helst ville jeg jo have beholdt ham. Men var jeg blevet, havde det ikke været ærligt. Eller værdigt for hverken ham eller mig. Jeg fortryder ikke min skilsmisse. Det var det rigtige at gøre. Men kunne jeg skrue tiden tilbage til den sommer for tre år siden, hvor de første tegn viste sig, ville jeg invitere ham ud på en gåtur, som vi ikke vendte hjem fra, før han havde forstået, hvor seriøs jeg anså vores krise for at være. Og før jeg havde forstået, at mine følelser var grund nok til det. Ægte kærlighed varer ikke til døden. Ægte kærlighed varer præcis, lige så længe som ægte kærlighed varer. Og har du ægte kærlighed i dit liv, og står du i noget, der minder om krise, så tag ham i hånden og gå en tur, der varer lige så længe, som det tager jer at finde ind til det punkt, hvor jeres ægte kærlighed findes. Dér skal I finde en fælles løsning, som I kan bringe med tilbage til jeres hverdag. Det er som minimum forsøget værd, for ægte kærlighed er der aldrig for meget af... Undersøgelser viser, at ca. 60 % af alle skilsmisser sker på kvindens initiativ. Årsagerne er oftest, at de ikke føler sig set og hørt af manden, at de tager sig for meget af det huslige, at de bliver taget for givet. LÆS OGSÅ:  Succesforfatteren Sissel-Jo Gazan fandt kærligheden på Facebook. Læs den fantastiske historie på femina.dk Læs på femina.dk, hvordan Mie Moltke og Lai Yde fra Vild Med Dans IKKE skulle score hinanden til at starte ned  ;Torsdag, 22. august 2013
Johannes Møllehave: Johannes Møllehave kan se igen; Miraklernes tid er ikke forbi, og slet ikke for Johannes Møllehave, der som præst jo bør tro på den slags. Han har fået synet tilbage på venstre øje efter en operation for grå stær, skriver HER & NU.   - Der er sket et mirakel. Risikoen for at blive total blind på venstre øje var til stede. Men jeg tog chancen, og det blev vellykket. Det højre øje var mere enkelt at gå til, siger den 76-årige forfatter og præst til bladet. - Som forfatter har jeg brug for at kunne iagttage hverdagslivet til at få ideer. Det kan jeg nu igen, tilføjer han. Hans syn var ifølge HER & NU som en glasrude poleret i leverpostej, og det går jo ikke, når man hver dag gerne vil læse 500 sider. Han har hele ni bøger klar til julehandlen, og hele hans forfatterskab består af ubegribelige 200 bøger. ;Torsdag, 22. august 2013
Remee: Remee single igen; Remee, 38 år, og den smukke undertøjsmodel, Simona Popovic, 23 år, er gået fra hinanden efter tre års samliv, skriver SE og HØR. Parret bekræfter over for bladet, at det er slut.   - Vi gik fra hinanden for godt to uger siden. Jeg tror, man kan sige, at tiden løb fra os. Der er ingen af os, der har fundet en anden, siger Simona Popovic, som sover på en sofa hos en veninde, mens hun leder efter en lejlighed i København. Pop-entreprenør og natklubejer Remee fandt sammen med den unge model i 2010, og han har i adskillige interview understreget, at forholdet var alvor for ham. Udover at bekræfte bruddet over for SE og HØR har han dog ikke ønsket at kommentere det yderligere. Simona Popovic fortæller til gengæld, at hun er hårdt ramt. - Vi har levet sammen i tre år. Vi havde alt sammen - venner og det hele. Og jeg elsker ham stadig, og jeg har stor respekt for ham, siger hun til bladet. ;Torsdag, 22. august 2013
Nicolas Winding Refn hitter i udlandet;" Det lykkedes mildest talt ikke for Nicolas Winding Refn at følge op på sin verdenssucces ""Drive"" med filmen ""Only God Forgives"". Det voldelige epos fra Bangkoks underverden blev kun set af 26.000 danskere, men ude i verden er det gået meget bedre. På blot to uger har filmen indspillet for over 10 millioner kroner i England, skriver Ekstra Bladet. Og endnu bedre er det gået i USA og Frankrig, hvor filmen har solgt for henholdsvis 15 og 20 millioner kroner.    ";Torsdag, 22. august 2013
Klaus Rifbjerg: Klaus Rifbjerg hædres med DR-pris; Klaus Rifbjerg bliver mandag aften i Jazzhus Montmartre hædret efter alle kunstens regler. DR har besluttet at hylde den 81-årige forfatter ved at give ham en stor ærespris ved en festlig ceremoni i det københavnske spillested. Her vil DRs kulturdirektør Morten Hesseldahl overrække prisen, der er på 40.000 kroner, ligesom der vil være oplæsning, og DR Big Bandet spiller. Klaus Rifbjerg får også ved den lejlighed overbragt en række personlige hilsner fra sine læsere – hilsner, som DR har samlet via sine medier. - Der er ikke mange koryfæer, der har leveret så meget gennem så mange år. Derfor vil vi godt ekstraordinært hylde Klaus Rifbjerg for hans formidable bidrag til dansk litteratur og hans status som en stor dansk humorist. Klaus Rifbjerg har leveret én lang samtidsfortælling om Danmark og danskerne, og det vil vi godt markere, siger Morten Hesseldahl. Til daglig sætter DR især spotlyset på de nye forfattere og deres bøger – blandt andet ved uddelingen af DR Romanprisen hvert år og i de litterære programmer i radio og TV. - Men nogle gange skal vi også hive dem frem, der har gjort noget særligt og sige ”Godt skuldret, makker”. Det er dét, vi gør her. Der er ikke nogen speciel aktualitet ved at vælge Klaus Rifbjerg lige nu, siger Morten Hesseldahl. ;Torsdag, 22. august 2013
Suzanne Bjerrehuus: Suzanne Bjerrehuus dæmper gemytterne; Oliver og Gunnvør kan være som hund og kat, og forholdet mellem Gunnvør og svigermor Suzanne Bjerrehuus har heller ikke været det bedste. Men freden har sænket sig så nogenlunde over den temperamentsfulde familie, skriver Ekstra Bladet. - Jeg har nogle gange holdt mig væk i flere måneder, fordi jeg ikke gider de skænderier. Men det er bedre, når jeg er der, fordi så kan de blive enige om, jeg er åndssvag, siger Suzanne Bjerrehuus til avisen. Hun fortæller, at familien i sommer har opholdt sig i Tisvilde og været forskånet for husspektakler af nogen art. - Gunnvør er en ordentlig og retskaffen mor. Hun har aldrig talt grimt om mig til Sigga, og det er ikke alle, der har en svigerdatter, der er sådan, tilføjer hun om moderen til to af sine børnebørn. Oliver Bjerrehuus og kæresten, Gunnvør, har haft voldsomme opgør, og nu er de flyttet fra hinanden, selv om de stadig er kærester og har to børn sammen.   ;Torsdag, 22. august 2013
Susanne Breuning: Derfor viste jeg bryster på film; Nøgne bryster alle vegne på stranden og på filmlærredet, pornoblade på de nederste hylder i kiosken og gruppesex i flæng. 1970’ernes seksuelle frigjorthed er en saga blot, men for den 61årige skuespiller Susanne Breuning er den et varigt minde. Hun har medvirket i de erotiske lystspil I tyrens tegn og I tvillingernes tegn, og har selv optrådt med nøgne bryster i film, hvilket var noget helt naturligt dengang. - Tiden bar præg af den seksuelle frigørelse og pornoen. Man kunne lige være ude, og så var der nogen der strippede der, og så var der lige nogle andre, der lå og knaldede der. Det var da bare sådan: ’Nånå.’ Jeg har da også haft nøgne bryster på film, og det var da sådan, at hvis man sagde nej til det, så var man da underlig. Det kunne bare lige være sådan en ide, instruktøren fik om, at det kunne da passe godt ind, hvis man lige kom gående nøgen forbi der, siger Susanne Breuning. LÆS OGSÅ:  Susanne Breuning om Linnets bog: Jeg blev skidesur Puk Elgård: Derfor er jeg aldrig blevet gift  Hun er så opflasket med 70’ernes frigjorte tidsånd med sene nattefester og manglende bornerthed, at hun i dag skal minde sig selv om, at tiden er en anden, når hun for eksempel står i et omklædningsrum. Der er da også sket noget med kroppen, som Susanne Breuning ikke altid er lige begejstret for. - Man ærgrer sig da nogle gange, men der er jo ikke noget at gøre ved det. Man må jo sørge for at gøre de ting, man kan som at få nok søvn, cykle og træne. Så er der jo nogle der vil løftes lidt, og det synes jeg også er helt fint, men jeg synes nu, det er godt at se, at folk har levet, siger Susanne Breuning. Er nået langt For at holde vægten har skuespilleren droppet hvidt brød, hvidt sukker og smør, selv om hun elsker sidstnævnte. Og så er Jane Fondas træningsvideoer med til at holde Susanne Breuning i form, fordi dansetræningen er blevet for hård, men også Pilates og vægtløftning står på programmet. Alt sammen er det med til at holde hendes livsglæde ved lige. - Livet er en blomsterbuket med mange facetter, men man skal også huske at holde vandet rent. Man skal huske at passe på sig selv, undgå konflikter, og at fylde livet med positive ting. Man skal glædes ved tingene, og gøre noget i stedet for bare at snakke om det. Gør noget! Fyld dig med glæde! Stop brokkeriet, og gør bare noget i stedet for, siger Susanne Breuning. LÆS OGSÅ:  Mette Walsted tilbage fra barsel i nyt job Tina Lund: Sådan er vores nye liv i Dubai  Hun kan i dag se tilbage på en alsidig karriere, der har altså har budt på alt lige fra sengekantsfilm, talrige revyoptrædener og senest en rolle i thrilleren Kongekabale.  Susanne Breuning er af den opfattelse, at hjælpen også er kommet ovenfra – noget hun har med fra sin tid i katolsk skole. - Det er gået bedre, end jeg havde forventet. Jeg er enormt alsidig i dag. Jeg kigger op i himlen og siger tak. Jeg elskede nonner, da jeg var barn, og ville faktisk selv have været nonne.  Jeg lå ofte på knæ og bad. I dag siger jeg mest tak i mine bønner, for jeg tror, at livet handler meget om, hvad man selv gør. Det er meget rart at tænke på. Jeg er en enormt heldig person, fordi jeg tror på det, siger Susanne Breuning. Skuespilleren skal den 25. august være konferencier ved Tivoli Blomster Show 2013, hvor en række danske, svenske og norske blomsterdekoratører kæmper om at vinde førstepladsen i konkurrencen. ;Torsdag, 22. august 2013
Serina fra Singleliv: Jeg drømmer om mand og børn; Serina Jacobsen håbede på, at hun ville blive ung mor og få barn, inden hun fyldte 20, men da graviditeten udeblev, og forholdet gik i stykker inden, satsede hun på, at det ville ske, inden hun fyldte 25. Nu fylder Serina fra Nørrebro i København snart 26 år, og ønskebarnet lader desværre vente på sig. - Nu skal jeg altså helst have et barn, inden jeg fylder 30, fastslår singlepigen, der har sagt ja til at medvirke i den nye sæson af reality-serien ”Singleliv”. Allerførst kræver det nemlig, at Serina finder drømmefyren, og det håber hun vil ske i ”Singleliv”. Single i to år - De fleste plejer at finde kærester i byen, men jeg synes, det er ret svært at finde den rette derude. Der er ikke rigtig nogen, der virkelig har sagt mig noget, siger Serina, der har været uden kæreste i to år. Hun føler sig derfor mere end parat til at kaste sig ud i et nyt forhold - ikke mindst fordi veninderne er i fuld gang med at stifte familie. - Jeg kan godt føle mig alene, når jeg kommer hjem fra arbejde og ikke har nogen at dele de små hverdagsting med. Det ville være så fantastisk at have sin egen familie, mener Serina, der er i gang med at uddanne sig til blomsterbinder. Da Serina selv er ud af en skilsmissefamilie, kan hun mærke, at det betyder ekstra meget for hende, at hun kan få et harmonisk familieliv til at fungere. - Men det er naturligvis ikke det første, jeg siger til en fyr. Det kan jo godt virke skræmmende på ham. Men han skal selvfølgelig have de samme fremtidsplaner som mig og ønske at få børn. Men jeg er med på, at vi skal lære hinanden godt at kende inden, det sker, siger hun. Mød Serina, når der er sæsonstart på Singleliv onsdag den 21. august klokken 20 på Kanal 4. LÆS OGSÅ:  Charlotte er også ny deltager i ”Singleliv”, og hun dater kun en bestemt slags mænd. Læs hvilke mænd det er på udeoghjemme.dk Kit, som er tidligere deltager i ”Singleliv”, har fortrudt sin medvirken i programmet. Læs hvorfor på udeoghjemmme.dk  ;Torsdag, 22. august 2013
Uffe Holm med i Vild med dans; Så er sidste navn på dansegulvet på plads i årets ”Vild med dans”. Komikeren Uffe Holm snører danseskoene og skal svinge sig i dansen med Karina Frimodt, som har været med tre gange tidligere. Det er første gang i samtlige sæsoner af ”Vild med dans”, at der er en komiker blandt deltagerne, men Uffe frygter ikke reaktionen fra sine kolleger: - Jeg er iskold. Jeg har mange gode venner og kolleger indenfor standup-verdenen, som altid har støttet mig. Og det vil de blive ved med. Det er jo to vidt forskellige verdener. Det er jo ikke, fordi jeg bliver en dårlige komiker af at kunne lære at danse, siger Uffe Holm til tv2.dk. Karina Frimodt glæder sig til at undervise den speedsnakkende komiker: - Det bliver ikke kedeligt. Det kan jeg allerede skrive under på. Man er altid lidt bange for, om det er en, man ikke kan snakke med. Men jeg vil sige, at der i hvert fald ikke mangler ord her, siger Frimodt. ;Onsdag, 21. august 2013
Nu får Asger Aamund sit eget TV-program; Asger Aamunds evner har nemlig fundet vej til et nyt DR2 program, hvor hans mangeårige erfaring fra erhvervslivet bliver kyndigt sat på prøve. I serien kommer erhvervsmanden Asger Aamund tæt på arbejdsløsheden, hvor han vil motivere seks langtidsledige tilbage på arbejdsmarkedet og konfronterer de politikere, som han mener, har svigtet Danmark. Ifølge Asger Aamund er der alt for mange der burde arbejde, som ikke gør det. Og de få politikere der ved, hvad der skal gøres, tør det ikke. Det er blandt andet en af bevæggrunde til, at erhvervsmanden har sagt ja til de otte programmer, hvor han vil gøre op med den danske vanetænkning og motivere seks langtidsledige tilbage på arbejdsmarkedet. For deres egen skyld, men sandelig også for landets skyld. Asger Aamunds hustru – Suzanne Bjerrehuus – har seneste lavet TV-programmerne ”Mormors vilde ungdom” sammen med Karen Thisted. ”Asger og de langtidsledige”: Mandag 26. august klokken 20.30 og de følgende syv mandage på DR2 ;Onsdag, 21. august 2013
Mette Walsted tilbage fra barsel i nyt job; Når Mette Walsted Vestergaard om to uger vender tilbage fra barsel, skifter hun fra TV Avisen til Radioavisen. Det skriver bt.dk. Det er slut med at vise sig frem på TV-skærmen , I stedet flytter Mette Walsted Vestergaard ind i P4 studiet hvor lytterne fremover kan høre hendes stemme i Radioavisen, sammen med den nuværende vært Ole Tøpholm. - Jeg har altid haft en drøm om at komme på Radioavisen, og nu fik jeg buddet, siger Mette Walsted Vestergaard til bt.dk. Mette Walsted Vestergaard blev vært for TV Avisen i 2006, efter at hun i fem år havde været mere anonym medarbejder på DR Nyheder Online. I 2010 fik hun fik barn med Anders Fogh Rasmussens tidligere spindokter, den 10 år ældre Michael Kristiansen. Parret blev dog skilt i starten af 2013. Mette Walsted Vestergaard fortæller, at hun har været glad for at være på TV Avisen, men at radiomediet altid har trukket i hende. - Alle, der har prøvet at lave radio, ved, at det er det sjoveste medie. Jeg er lidt en sprognørd, og det eneste man har på radio er sit sprog og sin stemme, siger Mette Walsted Vestergaard. Mette Walsted Vestergaard starter på Radioavisen den 2. september. ;Onsdag, 21. august 2013
John Cleese ribbes for formue af ekskonen; John Cleese må nøgternt konstatere, at hans ekskone Alyce Faye Eichelberger blev et dyrt bekendtskab. Hun har nemlig forlangt en formue efter at hun og hendes berømte skuespiller-mand gik fra hinanden for fire år siden. Sagen, der har kørt siden den bitre skilsmisse i 2009, har nu resulteret i, at Cleese fra næste måned skal betale sin ekskone 75 mio. kr. i kontanter. Men ikke nok med det. Ud over det svimlende beløb skal ekskonen have yderligere fem millioner kroner om året frem til 2016. Det skriver Ekstra bladet. For at rejse pengene sætter Cleese nu for anden gang dele af sin kunstsamling og sine film-memorabilia til salg, skriver avisen. John Cleese håber, at salget af malerierne vil indbringe omkring 3, 5 millioner kroner. For to år siden solgte han 100 malerier, der indbragte ham ca. fire millioner kroner. Ifølge gallerist Chris Beetles skulle salget af John Cleeses kunstsamling dog ikke være noget han gør af nød, men mere fordi, han alligevel ikke har plads til det hele, og derfor mener andre bør få glæde af det i stedet. Til gengæld solgte skuespilleren og hans nye kone Jennifer Wade tidligere i år deres hus i Monaco for at flytte i en lejet lejlighed i Chelsea. ;Onsdag, 21. august 2013
Glad Jes Dorph: Her er bryllupsdatoen; Måneders ventetid er snart overstået. Den 5. oktober i år giver Jes Dorph-Petersen nemlig sit ”ja” til kæresten Louise Lehrmann, som han har kendt siden maj 2012. Det og meget andet fortæller Jes Dorph i det nyeste nummer af BILLED-BLADET, som er på gaden torsdag. Nærmest på årsdagen for deres parforhold, friede Jes. Det skete i starten af maj, hvor den populære TV-vært var på knæ. Og heldigvis fik han et rungende ”ja” fra Louise Lehrmann, som indtil for nylig var chefredaktør på Bolig Magasinet. Louise har selv prøvet kræfter med TV-mediet, hvor hun blandt andet har været vært på boligprogrammerne ”Hjælp, mit hus skal sælges” og senest har man på TV 2 kunne følge Louises ombygning af hendes sommerhus i Tisvildeleje. - Vi glæder os, fortæller Jes, som er overbevist om, at Louise har helt styr på den store dag. Læs hele interviewet i BILLED-BLADET på torsdag. ;Onsdag, 21. august 2013
Nu søger DR sange til MGP - Vi vil vinde igen; Danske Emmelie de Forest, der vandt dette års Internationale Melodi Grand Prix, har bevist, at Danmark hører til i toppen af international popmusik, og vi kan allerede fornemme, at der er kæmpe stor interesse for næste års danske Grand Prix. Det siger underholdningsredaktør i DR, Rasmus Ladefoged på DR's hjemmeside. Og derfor glæder DR sig til at se, hvad der kommer ind af nye iørefaldende melodier, nu hvor der er lukket op for indsendelse af sange til Dansk Melodi Grand Prix 2014. - Vi søger moderne, iørefaldende popsange med et stærkt omkvæd, siger underholdningschefen, der gerne ser at Danmark vinder igen næste år. Sidst vi var vært for det europæiske Melodi Grand Prix, blev vi nummer to med Rollo & King, og kan vi bare gøre det en smule bedre næste år, er Rasmus Ladefoged tilfreds, siger han på dr.dk. - Vi vil have en international vinder mere, og vi søger både de kæmpestore hits og de numre, som bryder med traditionerne og udvikler Melodi Grand Prix, lyder opfordringen til sangskriverne fra Rasmus Ladefoged. Sidste år blev hele 692 sange sendt ind til DR, og Rasmus Ladefoged forventer, at den rekord bliver slået i år efter den danske sejr i Malmø.     ;Onsdag, 21. august 2013
Bettina Aller vender hjem efter verdensomsejling; I morges kl. 7.30 tog Bettina Aller et fly til New Zealand. Familien Aller har dermed sagt farvel til skibet, Lady Emily, som har været familiens hjem det sidste  år.   - Vi har valgt at brække hjemrejsen op, så vi ikke skal flyve 30 timer i træk med de små. For så skulle jeg nok indlægges på den lukkede afdeling, når vi kom frem, skriver Bettina Aller på sin blog ladyemily.dk - Efter 4 dage i New Zealand flyver vi til Bangkok, hvor vi bliver 5 dage, hvorefter turen går til Paris, hvor vi bor et par dage i Jean-Gabriels (Bettinas franske mand, red.) lejlighed. Og så skal vi ellers hjem til Dannevang. Jeg  glæder mig, skriver Bettina Aller, der har haft et vidunderligt år på havet, men som nu vil hjem til sine to teenage børn, Emily og Christopher, der har været med på turen, men som er rejst i forvejen, og ikke mindst Bettina Allers mor, der venter i Danmark. Familien sluttede deres sørejse på Tahiti, hvor Bettina Aller på sin sidste aften beskriver, hvordan de små ankerlys bliver tændt på de andre både, mens hun sidder og skriver på sin blog. Hun har ikke kedet sig et sekund på turen, men snarer følt, at dagene var for korte. Det er dog ikke en nattevagt klokken 03:30 hun kommer til at savne, men alt muligt andet. Havet har taget plads i mit hjerte, stærkere end jeg havde troet, skriver hun. - Det blev ikke det år, som jeg troede, det ville blive, for da jeg planlagde turen her for 5-6 år siden, var jeg ikke engang gravid med Marco og Louis (Bettina Allers to tvillingedrenge på to år, red.). Men det blev et vidunderligt år med alle mine fire dejlige børn, med min mand, med venner og familie på besøg, og med havet og en masse eventyr. ;Onsdag, 21. august 2013
Nu kan kronprinsparret opleve jazz sammen med vennerne; I et samarbejde med Claus Meyer og den tidligere køkkenchef på Noma, Torsten Vildgaard, slår jazzmusikeren Niels lan Doky nu dørene op til et nyt og prominent insted i København.  Musikeren og hans mad-mænd indtager The Standard – bygningen ved Københavns Havn, bedre kendt som Custom House. Det skriver Politiken. Åbningen bliver den 3. oktober, samme dag som Niels Lan Doky udgiver sit 37. album og ikke mindst kan fejre sin 50 års fødselsdag. Samtidig åbner også husets tre restauranter, Almanak, der vil lave smørrebrød, Studio, der vil kreere  nynordisk inspireret mad, og Verandah, som vil byde på moderne pan-indisk mad. Og mon ikke kronprinsparret, der er nær ven med Niels Lan Dokys bror, Chris Minh Doky og han kone, jævnligt vil være gæster i den nye jazzklub, hvor prominente navne vil være blandt de optrædende kunstnere. Blandt de allerede programsatte navne figurerer blandt andre Clint Eastwoods søn, Kyle Eastwood, der er bassist. Og naturligvis vil den internationalt anerkendte Niels Lan Doky også selv være blandt de optrædende i The Standard. -Vi har modtaget hundredevis af tilkendegivelser og forespørgsler på mail, telefon og på Facebook. Interessen for vores projekt har virkelig været overvældende, og vi glæder os enormt til at tage imod musik- og mad interesserede fra hele verden, og på den måde give vores bidrag til København, siger Niels Lan Doky til Politiken.    Foto: Martin Høien/BILLED-BLADETNiels Lan Doky.    ;Onsdag, 21. august 2013
De unge mødre-Natascha Linea: Datteren tvangsfjernet; Det var varslet på forhånd, at 'De Unge Mødres' Natascha Linea på 18 år skulle have tvangsfjernet sin lille pige, når hun kom til verden. Alligevel havde den unge mor og hendes tre år ældre kæreste til det sidste håbet, at de kunne få lov at beholde deres lille datter –men forgæves. Odense kommune har nu tvangsfjernet den fire dage gamle Lia. Det skete lidt over fem i går eftermiddags, fortæller Natascha Lineas far, 54-årige Ole Kaup til BT. - Vi tabte sagen, fordi de fulgte indstillingen fra børne- og ungeudvalget. Alt, hvad vi havde af argumentationer og positive udtalelser fra hospitalet blev fejet væk, siger den oprørte morfar. Siden fødslen af Lia for fire dage siden, har den lille pige opholdt sig på hospitalet i Odense sammen med sin mor, Natascha Linea, og far, Bent, og forældreparret var knuste, da kommunen mente, de ikke havde de forældreevner, der skal til, for at tage vare på en lille baby. -Der var kun rosende ord om dem i hospitalets papirer, fortæller Ole Kaup. Jeg er så harm over, at kommunen alligevel tvangsfjerner Lia og bryder serviceloven ved ikke at yde hjælp til den unge mor i stedet for. Nu anker vi afgørelsen, og vores advokater og sagsrådgivere kører så videre med sagen, siger Ole Kaup til bt.dk.   ;Onsdag, 21. august 2013
Susanne Breuning om Linnets bog: Jeg blev skidesur; Store bryster strejfede hendes ryg, hun nød det, og der var flirt i luften. Derfor fik skuespilleren Susanne Breuning i Anne Linnets selvbiografi Testamentet mærkatet ’edderrådme en fræk størrelse’. Sangerinden beskriver samtidig, hvordan et trekantsdrama næsten tager fart, da hendes tidligere affære Ann-Mari Max Hansen, der også medvirker i stykket, bliver jaloux. En udlevering som i første omgang ikke faldt i god jord hos 61-årige Susanne Breuning, da bogen Testamentet udkom i efteråret 2012. - Jeg ringede til Anne for at høre, hvad der stod, for det blev udlagt i medierne, som om vi havde haft et forhold. Men da Anne så sendte mig bogen, kunne jeg se, at det var blevet vildt overdrevet. Jeg var faktisk skidesur, indtil jeg så, hvad det handlede om, siger Susanne Breuning.  Sangerinden mødte skuespilleren i 1980’erne under en opsætning af teaterstykket Tiggeroperaen. Ifølge Susanne Breuning var der helt klart kemi imellem de to, men hun var på det tidspunkt i et forhold med kollegaen Kurt Ravn, og var ikke interesseret i en romance med en lesbisk kvinde. LÆS OGSÅ:  Susanne Breuning er blevet mormor Susanne Breuning gav den som dronning Magrethe og Linse Kessler i Nykøbing Falster revyen. Se billederne  - Det der skete var jo bare, at vi pjattede sammen. Det kunne være sådan noget med, at vi var ude, og jeg rakte hende en gulerod og spurgte, om hun lige stod og havde brug for sådan en. Jeg kender jo Anne, og hun er en fantastisk pige.  Hun har elsket en række vidunderlige kvinder, og det bliver der så lavet nogle sensationer ud af, som ikke er der, siger Susanne Breuning. Inspiration at hente Selv om medieomtalen af Testamentet ikke ligefrem huede skuespilleren, så mener hun sagtens, at Anne Linnets bog kan tjene et større formål end blot sensationelle overskrifter i medierne. - Egentlig kan man jo tænke, at det er ligegyldigt, og hvad fanden rager det mig? Men biografier kan jo inspirere andre mennesker, der måske står i samme situation. Så kan folk jo tænke, hvad er der med hende Anne Linnet – har hun haft det ligesom mig? Det er jo heller ikke en pornografisk bog, men et tidsbillede, siger Susanne Breuning. Skuespilleren har selv udgivet en bog om sin afdøde stedfar under titlen Det handler om kærlighed. En biografi om hendes eget liv blev dog skrinlagt allerede ved forlæggerens skrivebord, fordi den ikke indeholdt tilstrækkeligt mange skandaler. - Jeg fik at vide, at der var for lidt saftigt i den til, at de ville udgive den. Det forstår jeg godt, for den skal jo også sælge. Så jeg har i stedet valgt at skrive den til mig selv og min familie. Jeg har jo levet et almindeligt liv, haft nogle gode mænd, og jeg har aldrig været syg. Det er jo kun mit job der har været specielt. Der er sikkert mange almindelige mennesker, som har meget mere at fortælle end mig. Tænk bare på de soldater, der lige nu kommer hjem fra Afghanistan, siger Susanne Breuning. Skuespilleren skal den 25. august være konferencier ved Tivoli Blomster Show 2013, hvor en række danske, svenske og norske blomsterdekoratører kæmper om at vinde førstepladsen i konkurrencen. ;Onsdag, 21. august 2013
Puk Elgård: Derfor er jeg aldrig blevet gift; Da Puk Elgård sagde op fra sin faste stilling som vært på Aftenshowet, som hun ellers havde været glad for og høstet meget anerkendelse for, kom det ikke spor bag på hendes kæreste. Han kender nemlig Puk Elgårds lille indre djævel. - Hver gang jeg er inde i det dér med at gå det samme sted hen hver morgen og gå hjem igen på samme tidspunkt om eftermiddagen, så har jeg sagt op. Jeg trives ikke i fuldstændig faste konstellationer. Når man har aftalt og sagt: ’Fra nu af...’, så begynder der at stå en lille rastløs djævel at spille på trommer og danse inden i mig og sige fandeme nej. Den prøver jeg så at tysse på, men til sidst vinder den, siger Puk Elgård til ugebladet SØNDAG i denne uge. Friheden holder djævelen i ave Denne djævel er også årsagen til, at Puk Elgård og hendes kæreste aldrig har indgået ægteskab. Hun frygter, at det vil få hende til at løbe skrigende bort.  – Det er også derfor, jeg ikke er gift. Hvis Lothar og jeg havde stået der i kjole og hvidt og stort marengsskørt og sagt fra nu af og til døden jer skiller, så ville jeg være bange for, at den lille djævel ville begynde at danse. Men som det er nu, er hver dag et valg. Vi har ikke lovet noget på den måde. Vi er sammen, fordi vi vil, siger Puk Elgård om sit forhold. Kæresten kan rumme hende Lothar Friis er uddannet jægersoldat og coach, og senest har han ledt en gruppe unge piger og deres mødre ud på overlevelsesstrabadser i TV2-serien Ingen kære mor, så han er vant til lidt af hvert, og det kommer Puk til gode. – Han rummer jo mit komplicerede sind. Han rummer, at jeg får skøre idéer. Han bliver helt træt og sukker tungt, men han rummer, at jeg er i bevægelse. Og det er gensidigt. Jeg siger jo aldrig, hvis han skal af sted ’Hvorfor nu det?’ og ’Pas nu på!’. Jeg vinker og siger: ’Af sted på eventyr. Sug det til dig!’ Og han gør præcis det samme for mig. Det er en frihed, vi giver hinanden, så man kan ånde i det her forhold, siger Puk Elgård. LÆS OGSÅ:  Lene Siel: Jeg valgte børnene frem for karrieren. Læs mere på Soendag.dk Ønsker du dig et bedre parforhold? Se, hvordan du puster liv i gløderne, på Soendag.dk  ;Onsdag, 21. august 2013
Sangerinden Oh Land er blevet gift; Oh la la for en brud! Oh Land alias sangerinden Nanna Øland Fabricius var trukket i en drøm af et bryllupsskrud og havde på vanlig utraditionel vis farvet håret blåt, da hun lørdag giftede sig med kæresten Eske Kath i Jesu Hjerte Kirke på Vesterbro i København. Som det eneste medie var BILLED-BLADET med, da 28-årige Nanna sagde ja til billedkunstnerkæresten gennem seks år. Til daglig bor parret i New York, men efter en veloverstået turné i Danmark havde sangerinden valgt at give den gas og hylde kærligheden på dansk grund. - Vi har sådan glædet os til vores bryllup, siger Nanna om den store dag, som blev fejret privat med familie og venner fra både ind- og udland. ;Tirsdag, 20. august 2013
Fleksnes hyldes med statsbegravelse; Natten til søndag mistede Norge en af deres elskede skuespillere – Rolv Wesenlund – 76 år gammel. Nu er begravelsesdatoen sat til den 29. august, og ”Fleksnes”, som mange danskere kender ham som, får tildelt en statsbegravelse. Det meddeler landets statsminister Jens Stoltenberg ifølge VG. - Regeringen har besluttet at ære mindet om Rolf Wesenlund ved at gravfærden sker på statens regning, meddeler Stoltenberg og uddyber: Med Rolf Wesenlund er en elsket komiker og skuespiller gennem næsten 50 år gået bort. Han formåede at gøre de små samfund synlige. Det vil altid stå som det største blandt hans mange bedrifter, siger statsminister Jens Stoltenberg. Begravelse på statens regning er en ære der normalt gives til ledende statsmænd, politikere, soldater og i sjældnere tilfælde kulturelle personager som forfattere, skuespillere, komponister og sportsfolk. Blandt dem, der i de seneste år er blevet hædret med en statsbegravelse er, Arne Nordheim, Wenche Foss, Grete Waitz, Gunnar Sønsteby og Hjalmar Andersen. Begravelsen finder sted i Frogner Kirke i Oslo torsdag den 29. august. ;Tirsdag, 20. august 2013
Bjørn Lomborgs luksus-lejlighed stadig til salg; Bjørn Lomborgs rummelige bolig byder på hele 250 kvadratmeter luksus. Men man skal så sandelig også have pengepungen i orden for at overtage den lækre lejlighed i New-Yorker-stil. Prisen for hele herligheden er 6,7 millioner kroner. 48-årige Bjørn Lomborg har tilsyneladende ikke travlt med at skille sig af med boligen. Prisen er stadig den samme, som da den blev sat til salg for 410 dage siden. Det fremgår af Boliga. Lomborgs bolig er ifølge mægleren en “helt fantastisk lejlighed i New Yorker-stil” bl.a. med sol-altan, elevator, to flotte badeværelser og et lækkert køkken.  Klik her og få et kig ind hos Bjørn Lomborg  ;Tirsdag, 20. august 2013
Dødsfald hjemme hos Olivia Newton-John; Den 64-årige Olivia Newton-John bor i ejendommen med sin mand John Easterling, men parret var ifølge Palm Beach Post bortrejst, da det skete og forsøger i øjeblikket at sælge deres hus. Det lokale politi undersøger omstændighederne omkring dødsfaldet, selvom de indledende undersøgelser tyder på, at manden har begået selvmord. Entreprenøren har været på grunden de sidste par dage, hvor han var ansat til at gøre huset i stand. ;Tirsdag, 20. august 2013
De unge mødre-Natascha Linea har født; Selvom hun og kæresten er lykkelige for deres lille datter, er de også ængstelige. Tirsdag, afgør Odense Kommune om babyen skal tvangsfjernes. Fredag morgen, kl. 9.58, fødte Natascha Linea en lille pige på 2.505 gram og 47 centimeter. Med til fødslen var naturligvis også kæresten Bent. Det var en barsk omgang. Natascha havde veer i hele 41 timer, før den lille ny endelig meldte sin ankomst. Men som altid ved fødsler var smerterne hurtigt glemt, da Natascha fik sin lille pige, som hun og Bent for længst har besluttet skal hedde Lia, op i sine arme. Afgørelsen træffes tirsdag De nybagte forældres lykke risikerer dog at blive kortvarig. Odense Kommune har nemlig planlagt at tvangsfjerne Lia. Den endelige afgørelse træffes, ifølge Nataschas gudmor Ilse, på et møde i morgen, tirsdag. Indtil da har Natascha og Bent bedt om ro, så de kan nyde deres lille datter så meget som muligt. Afkræftet efter fødslen Med til fødslen i fredags var også Nataschas mor, Jette, og gudmor Ilse. - Jeg blev ringet op kl. 4.20 fredag morgen. Inden da havde Natascha været på hospitalet flere gange, før de endelig tog imod hende, fortæller gudmoderen, som også var med til Nataschas fødsel for 18 år siden. Da den unge mor blev indlagt, fik hun noget at sove på. Efter tre-fire timers søvn var hun parat til at føde. - Natascha var meget afkræftet bagefter, men hun lagde sig ikke til at sove. Hun ville jo være samen med sin datter, siger Ilse. I løbet af en time klarede Natascha amningen uden hjælp.  Se billedet af den lille nyfødte Lia på udeoghjemme.dk  LÆS OGSÅ:  Natascha Lineas datter skal tvangsfjernes. Læs kommunens argumenter mod det unge forældrepar på udeoghjemme.dk Det er sørgeligt at hade De unge mødre, mener programmets bagmand Kaare Sand. Læs hvorfor på udeoghjemme.dk  ;Tirsdag, 20. august 2013
Tina Lund: Sådan er vores nye liv i Dubai; For nylig – midt i ramadanen – flyttede Tina Lund med sin mand, Allan Nielsen, deres fælles søn Louis, og Allans yngste datter Nana, til Dubai i De Forenede Emirater. Den primære årsag er, at Tina Lund ønske at optimere sin karriere som springrytter, hvilket der er særdeles gode muligheder for i Dubai. Her er der nemlig et bredt professionelt ridemiljø. Tina Lund er dog en travl kvinde, der også tager sig tid til aktiviteter udenfor ridemiljøet. - Allan og jeg har lige lavet en reklame for ”Fresh Fitness”. En rigtig sjov reklame med sort humor – men samtidig et seriøst budskab om, hvor vigtigt det er at dyrke motion. Ikke mindst som sportsmennesker – og som jeg, når man har født et barn”. Reklamen vil kunne ses – blandt andet på nettet - til september. I øjeblikket er Tina Lund og Allan Nielsen i Danmark, hvor Tina har redet stævne i Herning. Stutteriet i Skævinge, som ejes af Tinas forældre, har parret forladt, og når de er i Danmark, bor de hos Allans søster. Derfor er det også her, de i dag 20. august, fejrer deres søn Louis’ etårs fødselsdag og deres egen toårs bryllupsdag. - Louis skal have lidt legetøj og noget tøj. Han forstår jo ikke rigtig begrebet fødselsdag endnu, afslørede Tina Lund til BILLED-BLADET dagen inden fødselsdagen. Senere går turen tilbage til Dubai, hvor den lille familie bor i lejlighed. Allan yngste datter, Nana, begynder i international skole 1. september. I efterårsferien kommer de to ældste døtre på efterårsferie i Dubai. - Og deres mor (Allan Nielsens ekskone Rikke Mai) vil også komme på besøg, så Nana får sin mor at se, fortæller Tina Lund. Den professionelle springrytter har solgt mange af sine stævneheste, men nogle stykker er fløjet til Dubai, hvor Tina skal fortsætte sin ridning. - De står det samme sted, som hestene på det ukrainske landshold. Her er ekstremt varmt, men der er ridehaller med aircondition. Ud over at optimere sin egen ridekarriere skal Tina Lund også træne og undervise andre. - Jeg har fået tilbudt et job, som jeg dog har takket nej til, fordi det ligger for langt fra, hvor vi bor. Men jeg har andre på hånden, som jeg skal forhandle om. Og udover at kunne passe sit job som fodboldtræner fra Dubai, har Allan også fået et jobtilbud, han skal overveje. Alt i alt synes Tina Lund, der er mange spændende muligheder for familien i Dubai. - Men nu ser vi, hvordan det går. Vi har ikke sat nogen deadline på, hvor lang tid, vi skal blive her.     Foto: PrivatFødselsdaghygge hjemme hos familien Lund. Lille Louis fejrer etårs fødselsdag.      Foto: PrivatHer er gaverne til Tina Lunds søn - Louis som fylder et år i dag – 20. august.  ;Tirsdag, 20. august 2013
Frederik Fetterlein ansat hos britisk smykkefirma; Den 43-årige tidligere professionelle tennisspiller Frederik Fetterlein har efterhånden gjort sig mange forskellige erfaringer på jobfronten, blandt andet som forfatter, bartender og DJ, men nu kan han afsløre, at han har fået job som PR-manager. Det skriver Ekstra Bladet. Det er det engelske smykkefirma Sand Group, der har ansat Frederik Fetterlein. - Jeg skal blandt andet arrangere deres promotion under London Fashion Week. Og så er jeg ellers deres PR-mand udadtil, der skal skabe opmærksomhed og kontakter, ligesom jeg skal arrangere events. Og så kommer jeg også til at stå for kontakten til alle de sportsfolk, som Sand Group har som kunder, og det passer mig jo rigtig godt, fortæller den tidligere tennisspiller. Blandt de mange glimrende varer, firmaet sælger, er blandt andet kostbare diamanter. - De er virkelig flotte. Mange af dem koster jo over ti millioner kroner, fortæller Frederik Fetterlein, der allerede har været tre uger på sin nye arbejdsplads. - Jeg skal lige falde til, men jeg har virkelig travlt. Jeg svarer på sindssygt mange mails hver dag, siger han til avisen og oplyser også, at han er nødt til at pendle mellem London og København for at se sønnen Sean, og at jobbet også indebærer forretningsrejser til storbyer som Miami og Paris: - Jeg har fået stillet en lejlighed i London til rådighed, som jeg skal bo i, når jeg er derovre. Hvis jeg ikke havde Sean, så ville jeg formentligt bo i London på fuld tid. Men jeg ser Sean rigtig meget, så når jeg har ham, er jeg hjemme i København, og ellers kan jeg så rejse ud. Samtidig fortæller den tidligere deltager i TV3’s ”Divaer i junglen” også, at tiden som realitystjerne foreløbigt er et overstået kapitel: - Ja, det er slut med reality. Jeg kan rigtig godt lide at lave TV, men så skal det være noget mere seriøst, siger han til avisen. ;Mandag, 19. august 2013
Blomsterberg og Laudrup bekræftet med i Vild med dans;" TV 2 har netop bekræftet de to navne – Mette Blomsterberg og Mads Laudrup til årets store dansedyst ”Vild med dans”. Der er nærmest tale om et jubilæum, når den 10. sæson af ”Vild med dans” ruller over skærmen i de små hjem fredag 13. september. Og TV 2 melder klar med konditor Mette Blomsterberg og fodboldspiller Mads Laudrup, og folkene bag showet lover, at vi kommer til at kende dem meget bedre. De er nemlig to af de i alt 12 kendte danskere, som har sagt ja til at deltage i dette års udgave af ""Vild med dans"". Livsglade Mette Blomsterberg - Jeg er ikke sindssyg god på et dansegulv, men jeg elsker at danse – og gerne sammen med min mand. Jeg er et livsglad menneske, og når der er fest, så er jeg aldrig den sidste til at komme ud på dansegulvet, siger Mette Blomsterberg. Den populære konditor har tidligere haft en kæreste, som ikke var til at lokke med på dansegulvet. - Det gik ikke. Jeg vil aldrig kunne være i et forhold med en mand, som ikke har lyst til at danse. Jeg kan endnu ikke sige, om jeg er mest til standard eller latin. Jeg er rimelig rap i replikken, så umiddelbart tænker jeg, at mit temperament passer godt til latin. På den anden side er der også en prinsesse gemt i mig, for jeg elsker traditioner og ordentlighed, siger Mette Blomsterberg, der har den rutinerede Michael Olesen, som sin dansepartner. 24-årige Mads Laudrup - Jeg er helt grøn - Jeg har aldrig danset særligt meget. Jeg er helt grøn, så det er en stor udfordring for mig at være med, siger Mads Laudrup, der til daglig spiller fodbold i FC Helsingør. I familien Laudrup har man, ifølge Mads, ikke gjort det så meget i familiefester med dans, så fodboldspilleren ser frem til at træde ind i en ny verden, hvor alt skal læres fra bunden. - Jeg tror mest, jeg er til standard, for der skal man løfte hælene mindst fra gulvet, fordi de har de mindste hæle, siger Mads Laudrup, der skal danne par med Claudia Rex, når ”Vild med dans” er klar til at gå i luften. De styrer showet Claus Elming skal igen i år stå i spidsen for programmet. Han får en ny medvært i den tidligere model Sarah Grünewald. Dommerpanelet bliver det samme som sidste år. Dermed er Jens Werner, Britt Bendixen og Anne Laxholm de eneste, der har været med alle 10 sæsoner. Nikolaj Hübbe napper sin tredje sæson i dommerpanelet. ”Vild med dans” sender 10. sæson fredag 13. september kl. 20.00 ";Mandag, 19. august 2013
Mascha Vang på skolebænken; Mascha Vang blev mor til Hollie Nolia i oktober sidste år, og bagefter startede kampen for at komme af med de ekstra graviditetskilo. Efter at have tabt syv kilo på otte uger ved hjælp af en personlig træner, har TV-kendissen nu fået blod på tanden til at arbejde professionelt med faget. Det skriver Ekstra Bladet. - Om et par uger går jeg i gang med at uddanne mig personlig træner, kostvejleder og fitnessinstruktør. Der er så mange, der dagligt spørger mig om, hvad jeg spiser og hvordan jeg træner. Og for at kunne give nogle kvalificerede svar og kunne bruge det til noget, så vil jeg faktisk rigtig gerne vide noget om det, så jeg kan hjælpe andre, fortæller Mascha Vang til avisen. ;Mandag, 19. august 2013
Susanne Bier instruerer film om en dronning; Susanne Bier har begejstret mange biografgængere både inden for og uden for den danske grænse, og nu skal instruktøren så tage favntag med en film, der handler om en af historiens store skikkelser, nemlig Maria Stuart. Det skriver Ekstra Bladet, der citerer den britiske avis The Guardian. Til at hjælpe sig med at få forvandlet den fascinerende og dramatiske historie om den skotske dronning Maria Stuart, der blev halshugget i 1587, til film, har Susanne Bier det britiske producerpar Eric Fellner og Tim Bevan, der tidligere blandt andet har haft fingrene i filmen ”Notting Hill” med Julia Roberts og Hugh Grant. Efter sigende er det sandsynligvis den irske skuespiller Saorsie Ronan, der i hovedrollen som Maria Stuart skal nyde godt af Susanne Biers instruktør-talent. Indtil videre melder historien intet om, hvornår optagelserne starter eller hvornår filmen forventes at få premiere.  ;Mandag, 19. august 2013
Bente Eskesen jublede i Revyernes Revy-teltet; - Jeg er så glad og beæret. Det er et enormt skulderklap, sagde Bente Eskesen, da hun i aftes modtog en check på 10.000 kroner og den flotte titel som ”Æreskunstner 2013” til ”Revyernes Revy”. Skuespillerforeningen af 1879 står bag prisuddelingen, og skuespillerne kårer selv Årets Æreskunstner. Bente har boltret sig i Dragsholmrevyen, og med den fornemme pris i baglommen har hun tænkt at forkæle sig selv. - Jeg tror, jeg skal have nogle nye sko!, sagde en glad Bente. Foruden kåringen af årets bedste revykunstner – ”Årets Dirch”, som tilfaldt Mette K. Madsen, fik Nykøbing F. Revyen Årets Revypris. Begge priser blev sponsoreret af BILLED-BLADET. De øvrige vindere er:  Årets Revyforfatter: Carl-Erik Sørensen. Årets Revykomponist: Peter Bom. Årets Revypris: Produktionsleder i Cirkusrevyen Gert Pedersen.    ;Mandag, 19. august 2013
Andrea Elisabeth Rudolph: Sådan er mine fremtidsdrømme; Hun modtager et lille kys på munden lige der midt i Københavns Lufthavn. Lige så selvfølgeligt som hun deler knus og smil ud til de fremmødte journalister. 37-årige Andrea Elisabeth Rudolph er nyforelsket i sin håndboldspiller Claus Møller Jakobsen, men hun er også fyldt med faglig stolthed. For hun har netop forseglet sit skønhedsmærke Rudolph Cares succes ved at have fået en plads på hylderne i Københavns Lufthavn, og dermed åbnet op for et udstillingsvindue til det store verdensmarked. - Vi havde et fantastisk år sidste år, og det er dejligt, at vi nu også kan starte et nyt eventyr. Jeg er utroligt stolt over det, for det er fantastisk, at vi har fået lov at skabe vores eget univers et sted, hvor der er så meget trafik. Der er kamp om pladsen herinde, og det er jo en international butik med mange kunder, så jeg er beæret over, at vi har været så heldige, og jeg er glad for, at vi kan være en del af sortimentet. Der er mange forhandlere herude, og det er vigtigt for os også at være her, siger Andrea Elisabeth Rudolph. Væk er alt snak om dårlig økonomi, knas i kærligheden og genvordighederne ved at være alenemor til syvårige Isolde, som iværksætteren har fra sit forhold med tv-direktøren Jacob Houlind. Andrea Elisabeth Rudolph fejrer succesen som selvstændig erhvervsdrivende nu med en sort bundlinje, og med en succes der kun vokser. LÆS OGSÅ:  Læs hvad Andrea Elisabeth Rudolph faldt for hos sin kæreste Andrea Elisabeth Rudolph frygtede noget var galt  - Vi har haft et travlt forår med mange ting i gang og en masse forhandlinger. Der er mange ting, jeg gerne vil og mange ting, jeg gerne vil udvide med. Først og fremmest er det dog vigtigt for mig, at det er mine egne yndlingsprodukter, jeg sælger og produkter, som jeg kan stå inde for. Udviklingen er lang, og jeg bruger meget tid i den fase, for det er vigtigt, at produkterne både er lækre og har effekt, siger Andrea Elisabeth Rudolph. Hårdt arbejde Iværksætteren har ikke ønsket at åbne helt op til det store udland med sine produkter, før hun selv følte, at alt var i orden. Derfor er det det oplagte tidspunkt at starte på det nu. - Det har været vigtigt for os at få styr på hjemmemarkedet – hvad der virker, og hvad der ikke virker. I starten blev jeg meget flatteret af henvendelser fra udlandet, men jeg fandt ud af, at det er vigtigt at markedsføre i udlandet på den helt rigtige måde, for man får kun én chance for at gøre det ordentligt, siger Andrea Elisabeth Rudolph. Da Rudolph Care ikke har en fysisk butik, har iværksætteren selv skullet udvikle konceptet for møbler og interiør på standen, der vil være at finde i Københavns Lufthavns område med toldfri varer indtil midten af oktober. Herefter kommer produkterne på hylderne sammen med andre naturlige skønhedsmærker. Selv om Rudolph Care ligger i den bekostelige ende af skønhedsprodukter, så mener den tidligere Vild med dans-værtinde, at de har en folkelig appel. - Rudolph Care burde i mine øjne være allemandseje, men for de fleste er der nok ikke plads til det i budgettet til hverdag, men så er det jo oplagte gaveideer. Vores kunder er meget loyale, og vi har godt fat i kvinder omkring 50-60 år og op efter, fordi vi tilbyder gode olier og produkter med højt fugtindhold. Men vi har også en del unge kunder, så vi har en bred målgruppe, siger Andrea Elisabeth Rudolph. Offentligheden kan da også vente meget mere nyt fra iværksætterens hånd, for hun tester lige nu en række nye produkter. Det er et mantra for den tidligere tv-vært, at der ligger en god produktudvikling bag, og det er på ingen måder venstrehåndsarbejde at udvikle produkter til Rudolph Care. Humlen i Andrea Elisabeth Rudolphs hverdag er faktisk hårdt rugbrødsarbejde, for at sikre kvaliteten. - Rudolph Care er et stramt koncept, og det kræver en god produktudvikling. Det kan godt være, at det er en glamourøs branche, men det er på ingen måder et glamourøst arbejde. Det er mega-hårdt at være iværksætter, og der er en masse rugbrødsarbejde, siger Andrea Elisabeth Rudolph. Har fundet kærligheden Forholdet til Claus Møller Jakobsen ligner dog mindre hårdt arbejde. Det ligner faktisk ægte kærlighed, og selvfølgelig er han med ved sin kæreste side, når hun indbyder pressen til at tage del i hendes stolthed. - Vi støtter hinanden, og hjælper hinanden. Det er vel det, man gør i et forhold, siger Andrea Elisabeth selvfølgeligt. Og bare lige for at slå fast: Iværksætterens sportsmand af en kæreste er altså ikke bange for en stærk kvinde med egen karriere. - Det er han ikke. Han er en rigtig mand, siger hun med et lille smil. Rudolph Care blev grundlagt, efter Andrea Elisabeth Rudolph i 2006 blev testet i forbindelse med en Greenpeace-kampagne for skadelige stoffer i sin krop. Testen viste, at hun havde en høj mængde af skadelige kemikalier i blodet, og hun søgte derfor et miljøvenligt alternativ til sine mange hudplejeprodukter.  Resultatet blev hudplejeserien Rudolph Care. LÆS OGSÅ:  Læs Andrea Elisabeth Rudolphs poesibog på femina.dk  ;Mandag, 19. august 2013
Revyernes revy 2013 – her er vinderne; Revyernes Revy 2013 har i aften spillet for et fuldt hus i Cirkusrevyens telt på Bakken, og publikum har overværet overrækkelsen af priserne til Årets Revykunstner (Årets Dirch), Årets Revyforfatter, Årets Revykomponist og Årets Revy. Kåringen blev foretaget af en jury bestående af Anne Middel-boe Christensen, Henrik Lyding, Jakob Steen Olsen og Lars C. W. Wallen-berg. Revyprisen, der blev indstiftet i 2010, tildeles en person, der har tilført revyen noget nyt. Den blev uddelt sammen med de øvrige priser. Skuespillerne selv kårede Årets Æreskunstner. Der var tre skuespillere nomineret til Årets Revykunstner: Henrik Lykkegaard (Nykøbing F. Revyen)Mette K. Madsen (Dragsholm-revyen)John Batz (Tobakskuller og Bornholmerrevyen) Vinder og Årets Revykunstner blev Mette K. Madsen, som modtog en check på kr. 10.000,-, sponseret af BILLED-BLADET. Tre nominerede forfattere konkurrerede om at blive Årets Revyforfatter: Vase & Fuglsang (”Vi lukker og slukker”/Cirkusrevyen) Carl-Erik Sørensen (”Vi’ da ik’ misundelig’”/Cirkusrevyen)Leif Maibom (”Velfærd”/Rottefælden) Vinder og Årets Revyforfatter blev Carl-Erik Sørensen, som modtog en check på kr. 10.000,-, sponseret af KODA-Dramatik. Der var tre komponister nomineret til Årets Revykomponist: Peter Bom (Kerteminderevyen)Morten Wedendahl (Nykøbing F. Revy-en)Lars Fjeldmose (Dragsholmrevyen) Vinder og Årets Revykomponist blev Peter Bom, som modtog en check på kr. 10.000,-, sponseret af KODA-Dramatik. Endelig var følgende tre revyer nomineret til Årets Revy: Nykøbing F. RevyenCirkusrevyenBornholmerrevyen. Vinder og Årets Revy blev Nykøbing F. Revyen, som modtog en check på kr. 10.000,-, sponseret af BILLED-BLADET. Skuespillerne kårede selv deres æreskunstner. Det blev i år Bente Eskesen, som modtog en check på kr. 10.000,-, sponseret af Bikubenfonden. Endelig modtog produktionsleder i Cirkusrevyen Gert Pedersen Revyprisen 2013 i form af en check på kr. 10.000,-, sponseret af RevyDanmark. Revyernes Revy finder sted denne ene gang om året og er sammensat af nogle af de bedste numre fra alle landets revyer, og de medvirkende er revyernes kendteste navne – et helt igennem flot punktum for en fantastisk revysæson, der har tiltrukket et hundredtusindtalligt publikum. Arrangøren af forestillingen er Skuespillerforeningen af 1879.Charlotte Guldberg var aftenens veloplagte konferencier. ;Søndag, 18. august 2013
Mette K. Madsen vandt Årets Dirch; Feststemningen var i top her til aften i Cirkusrevyens telt på Bakken, da ”Revyernes Revy 2013” stod på programmet. Nogle af årets bedste numre fra Danmarks revyer blev præsenteret, og teltet var propfyldt til sidste række. Mette K. Madsen, som har slået sine folder i Dragsholmrevyen, blev hyldet som årets bedste revykunstner og fik prisen ”Årets Dirch” sponsoreret af BILLED-BLADET. I den kategori dystede hun mod Henrik Lykkegaard, Nykøbing F. Revyen og John Batz, der i år både har medvirket i Tobakskuller og Bornholmerrevyen. BILLED-BLADET stod også bag prisen Årets Revy, som gik til Nykøbing F. Revyen. De øvrige nominerede var Cirkusrevyen og Bornholmerrevyen. ”Revyernes Revy” arrangeres af Skuespillerforeningen af 1879 til fordel for foreningens humanitære arbejde. Formanden Joen Bille stod for prisoverrækkelserne.  ;Søndag, 18. august 2013
Fleksnes er død 76 år gammel; Skuespilleren Rolv Wesenlund døde tidligt søndag morgen, i alderen 76, efter lang tids sygdom. Det skriver flere norske medier. Rolv Wesenlund er bedst kendt som den komiske karakter Marve Fleksnes, hvor han blandt andre arbejdede med afdøde Aud Schønemann. Serien kørte på både norske og danske TV-skærme hen over 1970'erne og 80'erne, og Fleksnes blev hurtigt en landplage herhjemme. Ifølge VG sov han ind tidligt søndag morgen efter lang tids sygdom. - Wesenlund døde på Madserud-hjemmet i Oslo natten til søndag. Han havde sin kone ved sin side helt til det sidste, siger vennen Odd Grann til NTB. Kort om Fleksnes Fleksnes var en norsk TV-komedieserie der blev vist på NRK i perioden fra 1972 til 2002 . Hovedrollen som den selvglade ungkarl Marve Fleksnes blev spillet af Rolv Wesenlund. Serien blev hurtig en stor succes i Norge, men succesen nåede også til Danmark, Sverige og Island hvor alle afsnit har været vist på TV. ;Søndag, 18. august 2013
Puk Elgård: Derfor stoppede jeg på TV; Trods en masse anerkendelse og priser for sin rolle som tv-vært på Aftenshowet, så valgte den folkekære Puk Elgård at sige stop efter en kort pause, hvor hun havde lavet en række ’Her er dit liv-udsendelser’. Realiteterne var nemlig i mellemtiden gået op hende. – Mine prioriteter skred simpelthen. Min prioritet om at være en ordentlig mor, en ordentlig kæreste og en ordentlig ven røg pludselig ud i forhold til, at al min energi lå i arbejdet. Og jeg måtte spørge mig selv: Vil jeg nu pludselig hellere være en dygtig studievært?[…] Da jeg skulle tilbage til Aftenshowet, kunne jeg mærke, at nej, det skal jeg faktisk ikke. Og så tog jeg elevatoren op på 4. sal og sagde op. Det fik konsekvenser, for når jeg ikke længere ville være en del af Aftenshowets værtstrup, måtte jeg klare mig selv. DR havde ingen anden fast stilling til mig, siger Puk Elgård til ugebladet SØNDAG i denne uge. Den sorte samvittighed sneg sig da også ind på Puk Elgård, mens hun var på det populære DR1-show. Hun begyndte at få det svært med den hurtige gennemgang af de interviewedes skæbnehistorier, som ofte var meget voldsomme. – Det er et af de bedste jobs, jeg nogensinde har haft. Og jeg er blevet meget dygtigere af at have været der. Men efter tre et halvt år var jeg bare fyldt op til randen af alle de historier, jeg sad med. Folk kom med hele deres liv og følelserne uden på tøjet, og så sad jeg der og skulle hive alting ud af dem på syv minutter, og så ud ad klappen med dem igen. Jeg begyndte at få en dårlig smag i munden. Jeg har stadig kontakt med mange af dem, jeg interviewede i Aftenshowet, fordi jeg havde behov for at følge deres historier til dørs, når kameraerne var slukkede, siger Puk Elgård. Sidst hun sagde sit job op, skrev hun bestselleren ’Ellen – 100 år med lyst til livet’. Hendes plan var ikke konkret, da hun denne gang sagde op på tv, men hun var i fuld gang med at skrive en ny bog, da DR1 kom og tilbød hende at lave en programrække med mesterkokken Thomas Herman. Det sagde hun ja til, fordi det lød tilpas fredsommeligt. - Jeg var faktisk også i gang med at skrive igen. Havde kontrakt og kontor på et forlag. Men så kom de jo og forstyrrede fra DR og spurgte, om jeg ville lave et sommerprogram med kokken Thomas Herman, og det lød som lige netop det, jeg trængte til. Det kunne næsten ikke være mere fredeligt. Glæde og noget solskin. Det havde jeg lyst til, siger Puk Elgård. LÆS OGSÅ:  Annette Heick: Sagde nej tak til Barack Obama. Læs mere på soendag.dk Puk Elgård: Jeg tror at mennesket udseender energier. Læs mere på Soendag.dk  ;Søndag, 18. august 2013
Jennifer Aniston: Hellere skaldet end Rachel-frisure; Kvinder over hele verden løb i flok til frisøren i 1990’erne! Alle med samme formål: at få ’Rachel-frisuren’. Jennifer Anistons karakter Rachel Green havde det mest populære hår til dags dato, men specielt én person fik nok af det ikoniske hår, nemlig Jennifer Aniston selv. I et interview i radioprogrammet The Kyle and Jackie O Show blev den smukke skuespillerinde spurgt, om hun helst ville have ’Rachel-frisuren’ resten af sit liv, ELLER barbere sig skaldet én gang. Jennifer Aniston svarede uden at tøve: - Barbere alt mit hår af én gang, helt sikkert. ’Rachel-frisuren’ hele mit liv? Barbere alt mit hår af! Jeg ville barbere det af den ene gang! Hadede frisuren Det er ikke første gang, Aniston taler grimt om sin gamle frisure. Hun har tidligere beskrevet den som rædselsfuld. Mest af alt hadede hun, at frisuren tog så lang tid at sætte. Jennifer Aniston har indrømmet, at hun bandede sin gode ven og stylist langt væk, hver gang hun skulle stå og føntørre håret med tre forskellige børster. En lille bonusinfo er, at Jennifer Anistons ven og stylist Chris McMillan, som er manden bag ’Rachel-frisuren’, har indrømmet, at han var skæv dengang han klippede netop denne frisure første gang. Det fortalte han i maj-udgaven af bladet ’Woman’s Wear Daily’. LÆS OGSÅ:  Læs hvordan Jennifer Aniston for nyligt fejrede sin forlovedes fødselsdag på kigind.com Se Jennifer Aniston uden makeup på kigind.com  ;Søndag, 18. august 2013
Mascha Vang: Jeg er jo hverken Caroline Fleming eller Medina; Der er tilsyneladende ikke plads i den nye lejlighed hvor Mascha Vang bor sammen med sin datter Hollie Nolia, for i dag kan interesserede, mod penge, få del i kendissens liv. Mascha Vang har nemlig arrangeret loppemarked med et hav af sine ejendele på Vesterbro i København. Og interessen er overvældende for Mascha. - Jamen vi kan jo slet ikke være der, udbrød Mascha, ifølge eb.dk, da hun så mængden af mennesker der nysgerrigt ville ind og se på kendissens mange ejendele. Og der var ting for enhver smag - gamle kjoler, tørklæder, tasker, smykker og sko, og det skabte kø, og en tilsyneladende paf Mascha Vang. - Jeg troede ikke, at der var nogen, der gad købe det. Det er jo ikke Gucci og Dolce Gabbana det hele, for jeg er jo hverken Caroline Fleming eller Medina. Det er bare helt almindeligt tøj…. jeg havde bare lidt meget af det, erkender Mascha der har fyldt det, der svarer til en pænt stor stue med sit brugte tøj, skriver eb.dk. Mascha lukker ikke dørene før klokken 17, så er du hurtig kan du måske stadig nå at slå et smut forbi Maschas loppemarked. Adressen er Vesterbrogade 35, 1 tv, 1620 København V. ;Lørdag, 17. august 2013
Janni Spies glæder sig til sit nye hjem; Der venter et lille eventur når Janni flytter ind i sit nye hus i Klampenborg. Sådan beskriver hun det i hvert fald selv. - Jeg har været glad for at bo i rækkehuset i Hørsholm, men nu glæder jeg mig til at starte et nyt eventyr, fortalte Janni for nyligt til BILLED-BLADET. - Jeg fandt huset og forelskede mig straks i det. Heldigvis har jeg jo ikke brug for at købe så mange nye møbler, og det er jo dejligt, fortalte Janni til BILLED-BLADET. Men indflytningen er ikke nært forstående, fortæller 50-årige Janni til Se og Hør. - Jeg er ikke flyttet endnu, og det er bestemt ikke oppe over. Jeg har ikke overtaget huset, og det skal også lige males osv. Der går i hvert fald lige nogle måneder endnu, fortæller hun til Seoghør.dk. Før rækkehuset i Hørsholm boede Janni mange år med sin tidlige mand Christian Kjær på det luksuriøse og enorme Sandbjerggaard. Den 22. april dannede netop Sandbjerggaard rammen om Christian Kjærs 70-års fødselsdag med et væld af prominente gæster, her iblandt Kjærs gode ven, prinsgemalen. ;Lørdag, 17. august 2013
Jens Gaardbo drømmer om et liv i Spanien; Jens Gaardbo har en lang karriere i medie branchen og i den forbindelse sætter Jyllandsposten den garvede TV-vært et stævne i deres web-TV format ”Korridoren”. - I virkeligheden synes jeg, at jeg, ligesom en masse andre mennesker, har fortjent at arbejde lidt mindre hårdt og stadig tjene en røvfuld masse penge, siger Gaardbo til Korridoren. Den populære TV-vært barsler derfor med en drøm om at hive sig selv og hustruen op ved roden og få et refugium i Spanien. Han skal bare lige have fru Gaardbo med på ideen afslører han i videoen. Lidt mere favnende og lidt mere varm - Jeg ville ønske - og nu kaster folk nok op - at jeg kunne være noget mere for andre mennesker. Jeg kunne godt tænke mig at være missionær på det der med den menneskelige balance, forklarer Gaardbo med et glimt i øjet til ”Korridoren”. Tidligere var han meget rastløs, men med alderen er han blevet bedre til at lytte til sig selv. Den visdom vil han gerne give videre til andre., men det er drømmen at det skal foregå i Spanien – at folk kommer til ham i hans refugium, forklarer TV-værten. Du kan se videoen med Jens Gaardbo fra ”Korridoren” ved at klikke her! ;Lørdag, 17. august 2013
Kæmpe TV-prisfest i København; De var der alle sammen. Alle dem, vi kender fra TV.  Og fredag aften havde de fundet deres stiveste puds frem for at fejre hinandens TV-præstationer. Hele 27 priser blev i løbet af aftenen uddelt til de forventningsfulde stjerner Især DR Nyheder kunne gå glade fra aftenen med fire priser for årets præstationer. Blandt andet modtog Tine Gøtzsche prisen som årets 'bedste kvindelige TV-vært’ og ’Deadline’ for ’bedste aktualitetsprogram’. Derudover fik DR’s afsløring af DSB og Waterfronts hemmelige plan om at lukke munden på en kritisk journalist den eftertragtede pris for ’årets nyhedshistorie’ under store klapsalver. I det hele taget var det en god af aften for DR, der løb af med 17 priser, mens TV 2 fik syv, TV 3 fik to og Discovery Channel én. Her er aftenens heldige vindere:  Bedste kvindelige tv-vært: Tine Gøtzsche (TV AVISEN), DR Nyheder, DR1 Bedste mandlige tv-vært: Anders Breinholt (Natholdet) Nordisk Film Tv A/S, Tv 2 Årets Værtstalent: Joakim Ingwersen (Ultrahuset - Her Styrer Vi!), Metronome Productions A/S, DR Årets Big Character: Collins Omokaro Og Loveth Idahosa (Sort Arbejde), Content Power House, DR2 Årets Nyskabelse - Fakta: Pind Og Holdt I Usa, United Production Aps, DR2 Årets Nyskabelse Underholdning: Riisings Flotte Talkshow, Mastiff A/S, DR Ultra Bedste Dokumentar: Min Barndom I Helvede, Kragefilm Og Mastomedia, DR1 Bedste Faktaserie: Korrespondenterne, Tv 2 News, Tv 2 Bedste Reportageserie: Undskyld vi er her, Eyeworks, DR1 Bedste Nyhedshistorie: Waterfront: Dsbs Hemmelige Våben, DR Nyheder, DR Bedste Nyheds-event/Live-dækning: Amerikansk Valgaften, Tv 2/Nyhederne, Tv 2 Event, Tv 2 News M.Fl., Tv 2 og Tv 2 News Bedste Aktualitetsprogram: Deadline, DR Nyheder, DR2 Bedste Sportsprogram: OL Studiet - Good Evening London, Tv 2 Sporten, Tv 2 Bedste Livsstilsprogram: Den Store Bagedyst, DR Livsstil, DR1 Bedste Børneprogram: Ramasjang Mysteriet, DR B&U, DR Ramasjang Bedste Konkurrencedrevne Serie: Divaer I Junglen, Eyeworks, TV3 Bedste Karakterdrevne Serie: Familien Fra Bryggen, Metronome Productions A/S, TV3 Bedste Factual Entertainment: Gintberg På Kanten, DR Livstil, DR1 Bedste Tv-Underholdning: Maestro, Nordisk Film Tv A/S, DR1 Bedste Tv-Satire/Comedy: Absurdistan, Douglas Entertainment, DR3 Bedste Tv-Drama: Borgen Iii, Dr Fiktion, DR1 Bedste Tv-Event: Zulu Awards 2013, Mastiff A/S, Tv 2 Zulu Seerprisen: Operation X, Monday Production Aps, Tv 2 og Du skal dø, DR Videnskab, DR2 Bedste Tv-Trailer: Bear Grylls: Drengen, der overlevede, Discovery Networks Nordic, Discovery Channel Bedste Klip: David Rosenquist (Korrespondenterne), Tv 2/Nyhederne, Tv 2 Bedste Foto: Lars Skree (Horisont: Krig og kærlighed I Syrien), DR Nyheder, DR1  ;Lørdag, 17. august 2013
Eva Harlou bliver ny X Factor-vært;" Når syvende sæson af ”X Factor” skydes i gang i begyndelsen af det nye år, er det med 36 årige Eva Harlou i værtsrollen. Eva Harlou begyndte sin karriere hos DR i 2011 på programmet ""Arkitekternes Hjem"" og er lige nu klar med anden sæson af det populære livsstilsprogram ""Danmarks skønneste hjem"" på mandag. Selv er hun uddannet bygningsarkitekt og har sin egen tegnestue i København. De seneste år har hun prydet de danske medier med sin viden om arkitektur og interiør, men nu kaster hun sig over underholdningsgenren på den helt store scene. DR’s underholdningsredaktør Rasmus Ladefoged er glad for at byde Eva Harlou velkommen om bord på ”X Factor”. - Jeg er slet ikke i tvivl om, at Eva Harlou bliver en fantastisk ”X Factor-vært”. Hun har både det festlige og det glamourøse over sig, hun er charmerende og indlevende, og så har hun den naturlige myndighed, der skal til for at styre dommerne med sikker hånd. Så på alle måder er det et scoop, at Eva Harlou bliver vært for Danmarks største underholdningsprogram. Eva Harlou har altid selv fulgt med i ”X Factor”, og hun glæder sig til sin nye værtsrolle. - Jeg er vanvittigt glad for nu at blive programmets vært.  ”X Factor” har det hele – både tårer og alvor, fest og ballade. Og jeg lover, at seerne bliver godt underholdt i næste sæson. Det er syvende sæson af ”X Factor”, som glider over TV'et i begyndelsen af det nye år, og tallet syv har en helt speciel betydning for Eva Harlou. - Det er syvende sæson, og syv er mit lykketal, så jeg kan mærke, at det her bliver fantastisk. Sang og musik fylder allerede meget i mit liv, og jeg glæder mig personligt til en masse musikalske oplevelser. Og så ville det da være fantastisk at få lov til at opleve Danmarks største sangtalent folde sig ud for første gang. Lige nu gælder det auditions, og det bliver spændende at møde en masse håbefulde og talentfulde deltagere. DR har endnu ikke fundet alle dommerne til næste omgang af ”X Factor”, men de regner med snart at kunne offentliggøre dommerpanelet. Casting foregår i Aarhus den 20. august og i København den 24. august. For at deltage skal man udfylde et tilmeldingsskema - klik her! ";Fredag, 16. august 2013
Natascha Linea fra De unge mødre: Datter tvangsfjernes; 18-årige Natascha Linea, der i denne uge fik debut på skærmen i De unge mødre, afslører nu, at kommunen har planlagt at tvangsfjerne hendes datter blot fire dage efter fødslen. Hun og kæresten Bent føler sig magtesløse. Natascha Linea stryger hånden hen over maven og sender Bent et kærligt blik. – Lige nu venter vi bare på fødslen, siger hun. Den 18-årige kommende mor sænker blikket og har svært ved at smile i længere tid ad gangen. Hun håber, at hun går over tid, for mørke skyer hænger over hovedet på det unge par, i det øjeblik deres datter bliver født. Hun har termin allerede på søndag den 18. august. – Vi vil beholde Lia, men kommunen siger, at de tager hende efter fire-fem dage på hospitalet. Vi får hende ikke med hjem, siger den nyeste deltager i reportageserien De unge mødre. For et par måneder siden fandt kæresten Bent den perfekte lejlighed i Otterup på Fyn. 89 m2, nyrenoveret, med have og terrasse, beliggende på en lille, stille vej. Han flyttede sin adresse, parret indrettede sig og lavede et flot børneværelse til deres datter Lia. Straks gik Otterup Kommune ind og vurderede den lille familie. Konklusionen var, at babyen skulle tvangsfjernes to timer efter fødslen. – Jeg blev ked af det. Her i Odense havde kommunen sagt, at de ville hjælpe os, siger Natascha. Nedsat forældreevne Efter den barske besked valgte hun at lade være med at flytte sin adresse til Otterup og blive i Odense. Hun har boet hos sin far i Vollsmose, men er nu flyttet ind hos sin mor et andet sted i byen. Her har hun fået et værelse, som nu også er indrettet med alt til den lille ny. – Vi har et fuldt møbleret børneværelse både her og i Bents lejlighed i Otterup. Vi har to af alt, fortæller den 18-årige pige. De har gjort det hele udelukkende for Bents lærlingeløn. Men meget tyder på, at de unge mennesker ikke får brug for de mange børneting. Nu har Odense Kommune nemlig også vurderet deres forældreevne. – De siger, at vi ikke har evnen til at støtte og stimulere vores barn, at vores forældreevne er nedsat, så vi ikke kan få følelser for Lia. Men det har vi jo allerede nu, siger Natascha. Ude og Hjemme har læst parrets sagsmappe igennem. Kommunen fremsætter adskillige argumenter for tvangsfjernelsen, blandt andet at Natascha har en IQ på 80. Nataschas mor, Jette, finder begrundelsen urimelig: – En IQ mellem 85 og 105 er normalt, så hvorfor er det galt? Det tal kan jo svinge, efter hvilken sindstilstand man er i, siger hun. Kommunen har besluttet sig Et andet kritikpunkt er, at Lia er for lille inde i Nataschas mave. Hun har været 30 procent mindre end normale babyer, men er nu vokset en smule, så hun vejer omkring 2800 gram og er 18 procent mindre end normalt. – Kommunen mener, at det er vores skyld, at hun er for lille, og at vi ikke bekymrer os om det. Men jeg spiser helt almindeligt, og jeg ryger kun fire cigaretter om dagen, siger Natascha, der fortæller, at de har brugt 3.400 kr. på ekstra scanninger, netop fordi de var bekymrede. – Både Natascha og jeg har altid været undervægtige, så det ville være underligt, hvis hun fødte et stort barn, siger Jette. Natascha er 161 cm høj og har taget 11,3 kg på under graviditeten, så hun nu vejer 52,9 kg. Natascha Linea Kaup har foreslået kommunen alt: En aflastningsfamilie, en familieinstitution, netværkspleje, en plejefamilie til både hende selv og datteren. Hun er åben for alt andet end at give slip på sin endnu ufødte datter. – De vil ikke være med til det. De mener ikke, at vores netværk er stabilt, fortæller den unge pige, som har planer om at begynde på grundforløbet på sosu-uddannelsen efter endt barsel. Bent, der er stærkt ordblind, er netop blevet færdiguddannet som gartner. Det unge par føler, at deres sag er hastet igennem kommunen, der har brugt perioden fra den 11. til den 24. juni på at undersøge dem. Det er på baggrund af de undersøgelser, at kommunen har besluttet at tvangsfjerne Lia. – Det er imponerende, at de unge mennesker ikke er gået ned på det her, siger Nataschas mor. Det har ikke været muligt at få en kommentar fra Odense Kommune. LÆS OGSÅ:  Søs fra De unge mødre har igen fået en kæreste og det er ikke hvem som helst. Læs hvem der har fået Søs i den syvende himmel på udeoghjemme.dk Natacha Nikita fra De unge mødre tror ikke længere på, at hun får sin søn Remi hjem igen. Læs om hvordan hun forholder sig til anbringelsen på udeoghjemme.dk  ;Fredag, 16. august 2013
De unge mødre-Søs er igen kærester med sin datters far; Søs Gjørup Bæk fra ”De unge mødre” har holdt på en hemmelighed i fem måneder. Hun og ekskæresten Jimmi, som er far til datteren Silke, har fundet sammen igen. - Det har været svært at give slip på hinanden. Vi så jo hinanden, hver gang han hentede Silke. Og nu har vi fået begravet stridsøkserne, og så skete det bare, forklarer den 18-årige mor. Parret gik fra hinanden, da Silke var omkring et år - for omkring et halvt år siden. De sled simpelthen for meget på hinanden i forholdet. - Jeg var voksen nok til at få Silke, og det var han måske ikke. Han var slem til at gå meget i byen og være udenfor hjemmet, fortæller Søs. Vokset med opgaven Nu har 23-årige Jimmi fået job som elektriker på et kraftvarmeværk. De lange arbejdsdage gør ham træt om aftenen, og han har også fået mere lyst til at være hjemme. Jimmi er blevet så meget hjemmemenneske, at han har købt et hus i Stoholm syd for Skive. Derfor afslørede Søs deres hemmelighed på facebook. - Vi har været sammen i fem måneder nu, hvor vi ses jævnligt. Og nu har han købt et hus, hvor vi alle sammen flytter ud, så det er ikke muligt at holde det hemmeligt mere, siger den unge mor. Den lille familie flytter ind i huset til september. LÆS OGSÅ:  Natacha Nikita fra De unge mødre: Jeg får aldrig Remi hjem igen! Læs historien på udeoghjemme.dk Louise fra De unge mødre har kun én måneds barselsorlov. Læs hvorfor på udeoghjemme.dk  ;Fredag, 16. august 2013
Mig og min mor-Jessica: Derfor fik jeg større bryster end planlagt; Hun ombestemte sig i sidste øjeblik og fik større bryster end først planlagt og kan forvente at gå fra en C til en H-skål. Efter et vægttab på 25 kilo var Jessica Priscilla, ikke længere tilfreds med sine bryster. Den fyldige barm var svundet ind til en C-skål, og det fyldte efterhånden alt for meget for den kønne pige, der blev ked af det, hver gang hun prøvede en af sine gamle bh'er i klædeskabet, skriver Ude og Hjemme. Derfor opstod ønsket om en brystforstørrende operation, som hun netop har fået foretaget på en privatklinik i København. - Det er gået fint. Operationen tog en lille times tid, og nu har jeg selvfølgelig ondt, hvor bandagen sidder. Men jeg er meget glad, siger Jessica, der havde både sin kæreste Christian og mor Jette ved sin side. De nye bryster er blevet væsentlig større end først planlagt. Ved første konsultation var planen, at hun kun skulle have 325 ml i hvert bryst, men da hun prøvede de forskellige implantater, ændrede hun det til 400 ml. Men så lige kort før operationen, ændrede Jessica mening igen. - Jeg har fået 450 ml i hvert bryst og valgt at få high profile implantater. Det betyder, at de stritter ret meget, griner Jessica, der nu kan regne med at skulle investere i BH'er med H-skåle. Har ikke bedt om at være rollemodel Kendispigen understreger, at det på ingen måde er kærestens ønske, hun nu har opfyldt. Faktisk har han flere gange sagt, at hun ikke skulle gøre det for hans skyld. Han var helt og aldeles tilfreds med hendes krop. - Jeg har gjort det for min egen skyld. Nogle vil nok mene, at jeg skulle vente, til jeg har fået børn, men jeg har overvejet det grundigt, og det var bare et stort ønske nu. Vi lever kun en gang, og ingen ved, hvor længe, siger Jessica. Hun ved, at hun nu sikkert vil få mange henvendelser med spørgsmål fra andre unge piger, der drømme om at få lavet større bryster, men hun har ikke tænkt sig at opfordre andre til det. - Jeg er klar over, at jeg er en rollemodel for nogle piger, men det har jeg altså ikke bedt om at være. Derfor synes jeg ikke, at jeg har noget ansvar for, at andre får større bryster, fordi jeg har fået det. Det er en beslutning, man selv skal træffe og ikke bare få lavet, fordi andre har fået det, fastslår Jessica. LÆS OGSÅ:  Jessicas mor Jette, som også er med i programmet ”Mig og min mor” fik sidste år foretaget en fedmeoperation. Læs hvor meget hun har tabt sig på udeoghjemme.dk - Læge skamferede mine bryster. Læs om 36-årige Lilis meget uheldige brystoperation på udeoghjemme.dk  ;Torsdag, 15. august 2013
Camilla Miehe-Renard siger farvel; - Jeg forlader jer nu. Måske for altid! Sådan skriver redaktionschef, Camilla Gohs Miehe-Renard til alle sine 2.044 Facebook-venner. Hun tilføjer dog: - Måske bare for en stund. Jeg har i hvert fald brug for at finde ud af, om jeg i virkeligheden godt kan leve uden jer. Og måske opdage, at jeg kommer til at se mere til i hvert fald nogen af jer. For Camilla Miehe-Renard er det lidt af et socialt eksperiment at droppe ud af Facebook-fællesskabet. - Jeg elsker Facebook, men jeg vil prøve at se, hvordan det er at leve uden. Jeg har brug for at være mere til stede i mit eget liv og ikke bruge så meget tid på Facebook, fortæller Camilla til BILLED-BLADET. - I øjeblikket arbejder jeg med ”Knæk Cancer-projektet”, som jeg styrer for Douglas Entertainment. Det vil jeg gerne holde fokus på – og det sætter også nogle tanker i gang om, hvor vigtigt det er at prioritere sin tid rigtigt, fortæller Camilla til BILLED-BLADET. Måske nåede den nu Facebook-løse Camilla Gohs Miehe-Renard lige at læse de reaktioner, der straks tikkede ind som reaktion på afskedshilsenen. - Du er sej, skriver personlig træner Anne Bech. Og Jette Hill Ludvigsen skriver: - Du må godt fælde en tåre på din vej ud…(så stiger seertallet – det er godt Fb-tv). ;Torsdag, 15. august 2013
Sven-Ole Thorsen forelsket i ny blondine; Danmarks stærkeste mand i Hollywood, Sven-Ole Thorsen, er forelsket igen, og i følge ham selv er det første gang siden ægteskabet med sin daværende kone, slange-pigen Anniqa. Sven-Ole Thorsen, der har medvirket i flere af Arnold Schwarzeneggers film, mødte den 24 år yngre Birgitta Sunding fra Aalborg over internettet. Nærmere bestemt Facebook, skriver Ekstra Bladet. - Hun kontaktede mig over Facebook, hvor jeg delte minder og fotos fra nogle af de mange film jeg har medvirket i. Og så gik snakken frem og tilbage. Nu har hun været herovre et par gange, og så opstod forelskelsen, fortæller Sven-Ole Thorsen. - Hun kommer tilbage i september, og så arbejder vi på, at hun kan blive her mere permanent. Aldersforskellen er ikke noget, vi har snakket om, for vi mærker den faktisk ikke, siger den tidligere indehaver af titlen som Danmarks Stærkeste Mand. ;Torsdag, 15. august 2013
Charlotte Bircow single igen - kæresten er flyttet; Efter fire års kæresteri med Claus Nordahl er fitness-dronningen Charlotte Bircow igen single. Claus Nordahl flyttede for et par måneder siden ud af Charlotte Bircows villa i Charlottelund. - Når kærligheden ikke er der mere, går det jo ikke, fortæller Charlotte Bircow til HER OG NU. - Det har intet med min kræftsygdom at gøre. Sygdommen er et overstået kapitel. Jeg er frisk og rask igen og i fuld vigør. Se bare på mit hår. Det er halvandet år siden, de begyndte at pible frem igen efter kemo-behandlingen. Nu er det så langt, at jeg kan sætte det op. Kun krøllerne mangler, sagde Charlotte Bircow.     Foto: Ole BjørkCharlotte Bircow smilede bredt, da hun fejrede Dennis Knudsens 50-års fødselsdag i juli.    ;Torsdag, 15. august 2013
Linse Kessler har succes i Grækenland; Linse Kessler har stor succes med den tattoo-butik hun har åbnet sammen med sin partner i den lille græske badeby Votsalakia på Samos. Kun to dage efter butikken var åbnet, var alle de græske mandlige indbyggere på fornavn med Linse, skriver Ekstra Bladet. - De er helt vilde hernede med Linse på grund af hendes udseende, fortæller partneren Thomas Højmose. Forretningen Tattoo Artistico skal holde åbent syv måneder om året, mens øen er fuld af turister. - Resten af året er der kun 100 indbyggere i byen, så der bliver det lidt kedeligt. Linse selv har ingen problemer med, at alle øens mænd er vilde med hende. - Det er fint nok. Jeg er jo enormt genkendelig, go jeg snakker med alle, der gider tale med mig. Men jeg tror først og fremmest, at kunderne kommer på grund af forretningens koncept. Hernede er der jo ingen, der kender mig fra tv, siger Linse Kessler.  ;Torsdag, 15. august 2013
Tina Lund om rollen som mor: Det er jeg stolt af; Hun er mor til 10 måneder gamle Louis, professionel springrytter, 32 år, og er netop rejst med sin ægtemand, Allan Nielsen, til en ny tilværelse i Dubai. Tina Lund har om nogen travlt i sit liv for tiden. Tina Lund nyder rollen som mor til sin lille søn Louis, og som bonusmor til Nana Louise, 9 år, Emma Sofie, 13 år og Ida Marie, 16 år, får springrytteren indblik i, hvad der venter når han vokser op. Til ”Vores Børn” fortæller Tina Lund om sin rolle som småbarnsmor til lille Louis, og på spørgsmålet om, hvad Tina er mest stolt af ved den måde hun er som mor, svarer fru Lund: - Da jeg tog ansvar for, at Louis skulle lære at sove om natten. Han sov ekstremt dårligt de første 7 måneder, og jeg kunne mærke, at det ikke gik mere – hverken for ham eller mig, fortæller Tina Lund. - Allan var ude at rejse en uge, og så tænkte jeg, at nu skulle det være! Når han vågnede om natten, gik jeg ind til ham og lagde mig ned ved siden af ham i stedet for at tage ham over i min seng. Jeg sagde ‘jeg er her for dig, men du skal ligge i din egen seng. Du skal sove nu’. Opgaven blev løst og Louis sover ifølge Tina Lund meget bedre nu. - Jeg fik ikke selv ret meget søvn den uge, men missionen lykkedes, og jeg var vildt stolt af, at jeg tog opgaven på mig. Og at jeg klarede den, fortæller hun til ”Vores Børn”. ;Torsdag, 15. august 2013
De skal underholde os om fredagen på DR; Trailere og appetitvækkere har i længere tid gjort seerne opmærksomme på, at der var et nyt underholdningsprogram på vej på DR fredag aften. I spidsen for det er hele Danmarks elsker eller hader, Thomas Blachman, og i dag kunne man endelig løfte sløret for det helt nye koncept. Navnet på programmet er ”Mentor”. Det starter den 30. august og afvikles gennem otte live-udsendelser fra DR-Byen i Ørestaden. I ”Mentor” vender man det hele lidt på hovedet. For her er det mentorerne, som bliver ”stemt” hjem, mens det er de håbefulde musikere – også kaldet mentees, som får lov til at blive. Det er et blandet mentor-hold, som Thomas og DR har udvalgt til de otte fredage:  Nikolaj Nørlund – Artist og producer Julie Berthelsen – Sangerinde Anne Dorte Michelsen – Sanger og sangskriver Waqas Qadri – Musiker og tekstforfatter i Outlandish Nikolaj Steen – Sanger, sangskriver, musiker, producer og skuespiller Lucy Love – Rapper, sangerinde og billedkunstner  Hvem, de seks skal være mentorer for, afsløres i det første program. Her bliver de seks mentees præsenteret for både seerne og mentorerne, og det er seerne, der bestemmer, hvem den enkelte mentor skal have under sin vinge, ligesom det også er seerne, der løbende stemmer på de mentorer, de mener klarer sig bedst. ;Torsdag, 15. august 2013
Jolie og Aniston skabte diva-alarm i lufthavn;  Da en kvik medarbejder hos flyselskabet British Airways spottede, at både Angelina Jolie og Jennifer Aniston havde bestilt billetter på første klasse til samme afgang til London, og fornemmede, at det måske kunne blive ubehageligt for Brad Pitts eks-kone og nuværende kæreste, så ringede han til Jennifer Anistons agent og fortalte om sammentræffet. Det fik straks Jennifer Aniston til at udskyde sin afrejse med en dag. Begivenheden ligger godt nok et par år tilbage, men er først kommet til dagens lys nu. Pitt-Aniston skilsmissen fik i sin tid også Jennifer Aniston til at droppe sit favorit-hotel i London, hvor hun altid boede med Brad Pitt under deres ægteskab. Men efter skilsmissen ville hun ikke risikere at støde ind i sin eksmand og Angelina Jolie, hvorefter hun fandt et nyt stam-hotel i London.    ;Torsdag, 15. august 2013
Det Kongelige Teater sælger ud; Står man og mangler den perfekte dragt til en udklædningsfest eller til et kostumebal – eller har man bare lyst til at gøre noget særligt ud af hverdage, så er det nu man kan få fat i det helt rigtige kostume. Det Kongelige Teater holder kostumeudsalg, hvor der kan købes alt fra små balletskørter til store rustninger. Det finder sted i Operaens foyer fredag 30. august kl. 14-18 og lørdag 31. august kl. 10-16, hvor man kan gøre et kup med f.eks. Cecilie Stenspils kostumer fra My Fair Lady og en lang række andre forestillinger.  Læs mere på Det Kongelige Teaters hjemmeside – klik her!  ;Torsdag, 15. august 2013
Sissel Kyrkjebø er blevet hemmeligt gift; I al hemmelighed er den norske sangstjerne blevet gift med den 10 år ældre advokat, Ernst Ravnaas. Det skrev norske nettavisen i går på deres hjemmeside. Herhjemme blev Sissel Kyrkjebø ikke kun kendt for sin smukke stemme, men kom især i mediers søgelys, da hun og Eddie Skoller den 21. august 1993 blev gift. Eddie Skoller er 25 år ældre end Sissel, hvilket selvfølgelig trak en del overskrifter. Eddie Skoller og Sissel Kyrkjebø har to døtre sammen, men forholdet hold ikke længden, og i 2004 blev de skilt. Nu har Sissel, ifølge nettavisen, givet sit ja til kæresten gennem flere år, ved et hemmelig privat vielse, hvor der angiveligt ikke var gæster inviteret. Sissel nye mand er partner i Norges største advokatfirma, Wikborg Reins, og han arbejder i firmaets Oslo-kontor. Rasvnaas er en af ​​de førende eksperter inden for skat og assisterer flere af Norges rigeste med skatterådgivning. Kyrkjebø og Ravnaas er i øjeblikket bosat i Frogner, men tilbringer meget tid på deres gård ved Hov. ;Torsdag, 15. august 2013
Michael Learns To Rock fejrer sølvbryllup; Forsangeren er netop fyldt 50 år, og bandet har netop fejret sølvbryllup. Men energien og spillelysten er stadig lige så stor, som den var i begyndelsen hos de tre medlemmer af Michael Learns To Rock, Kåre Wanscher, Jascha Richter og Mikkel Lentz. - Vi er helt klart blevet voksne. Det er blevet nemmere for os at nyde turene til udlandet. Før ville vi gerne hurtig videre til næste koncert. Nu er vi gode til at tage en fridag og opleve byen, fortæller bandets trommeslager Kåre Wanscher til Se og Hør. Tilsammen har de tre fyre fået 11 børn - hvoraf Mikkel Lentz står for tre af dem, Jasper, der for nyligt fyldte 50 år, har også tre, mens Kåre har hele fem børn i alderen syv til 19 år. Børnene hæmmer dog ikke rejse- og turne-lysten hos de tre populære Aarhus-musikerne, som tager alle de jobs de kan få, og som også er i gang med at planlægge endnu en akustisk Danmarksturne til vinter. ;Torsdag, 15. august 2013
Sissel-Jo Gazan: Fandt kærligheden på Facebook; Sissel-Jo Reid Gazan har fundet sammen med sin gamle ungdomsflamme, som hun – indtil for nogle år siden - ikke havde set i 15 år. Derfor hedder hun nu også Reid til efternavn. Det fortæller den 39-årige succesfulde forfatter, der er aktuel med bogen ’Svalens graf’, til FEMINA i denne uge. Mark og Sissel-Jo var kærester i tre varme sommermåneder for 15 år siden, men det gled ud. To år efter skrev han så et fantastisk kærlighedsbrev til hende, men der var ingen afsender. - Det er det mest fantastiske kærlighedsbrev, jeg nogensinde har fået, og jeg tænkte: ’Mærkeligt, at han vil sige alt det, men jeg må ligesom ikke sige noget tilbage.’ Jeg har altid haft det i min gemmer, men jeg har aldrig tænkt, at jeg skulle noget med ham igen. Jeg havde jo min datters far. Og mange andre kærester før og efter. Jeg har ikke ligget på den lade side. Men det der brev har ligesom altid været der, siger Sissel-Jo Reid Gazan. Fandt hende på Facebook Men 15 år senere skete der så alligevel noget. Mark oprettede en profil på Facebook og fandt hende. - Han var nysgerrig efter at se, hvad der var sket med mig. Sjovt nok havde jeg lige besluttet mig for, at Lola (hendes datter, red) og jeg skulle tre måneder til New Zealand og Australien. Han sagde: ’Jeg har et hus ved Melbourne, jeg er der ikke så tit, så I må gerne bo der.’ Før vi tog af sted, skrev jeg til ham, at han ikke skulle tro ’noget’. Man går ikke tilbage til en fuser! Rigtig indbildsk… Så skrev han helt vildt sjovt tilbage, at det godt nok var ærgerligt, for han havde ellers indrettet et rum nede i kælderen, hvor han havde tænkt sig at lænke mig til væggen, griner hun. Sissel-Jo Reid Gazan havde på det tidspunkt en anden kæreste, som hun havde aftalt, skulle støde til hende i Australien. Men det var pludselig ikke så interessant mere. - To dage før min kæreste kom, sagde Mark ’I’m madly in love with you’. Da min kæreste kom, blev jeg nødt til at sige det til ham lige med det samme. Han var heldigvis helt vildt cool. Mark var rejst, for han var skide jaloux. Efter to uger sagde min kæreste: ’Jeg synes, du skal prøve at tage væk med ham, for det kan ikke blive ved, du kan ikke få os begge to.’ Så jeg tog af sted med Mark og Lola en weekend. Da vi kom tilbage om søndagen, var der bare ikke noget at gøre. Min kæreste tog det i stiv arm. Han fløj tilbage. Vi har stadig et fint forhold, siger hun til FEMINA. LÆS OGSÅ:  Læs på femina.dk om Mie Moltke og Lai Yde fra Vild med dans, der IKKE skulle score hinanden Ellen Hillingsø kalder sit ægteskab for ’et supermatch’. Læs historien på femina.dk  ;Torsdag, 15. august 2013
Sidste hvilested for Nordkrafts forfatter;" Thure Lindhardt slog sit navn fast med et brag i filmatiseringen af Jakob Ejerbos succesroman, Nordkraft, i 2005. Få år efter den store succes, døde Jakob Ejerbo af kræft. Nu fem år efter er Ejerbos venner ved at gøre klar til at sprede hans aske over Kilimanjaro, Afrikas højeste bjerg, som det var forfatterens ønske, skriver Ekstra Bladet. - Han sagde det en smule kynisk og hårdt ramt af sygdommen - at ""hvis det her lort slår mig ihjel, så skal du tage min aske og slæbe den op på toppen af Kilimanjaro"", og det sagde jeg ja til, fortæller Morten Alsinger, der var Ejerbos nære ven. Efter fem år er det endelig blevet muligt for Morten Alsinger at opfylde ønsket. Sammen med journalist og forfatter Rune Skyum-Nielsen og Christian Kirk Muff, som også var Ejerbos ven, rejser de i nær fremtid til Tanzania, for at bestige Kilimanjaro. Beskrivelser fra rejsen skal også være den del af en kommende biograf om Jakob Ejerbo.   ";Onsdag, 14. august 2013
Tina Lund tog steddatteren med til Dubai;" Nu er Tina Lund og hendes lille familie flyttet til Dubai, og selv siger hun, at de har det ""fantastisk"". Sammen med Tina og Allan er selvfølgelig deres lille søn, Louis, flyttet med til de varme himmelstrøg. Men også Allans yngste datter, Nanna Louise, som han har med sin ekskone Rikke Mai, er flyttet med sin stedmor og far til Dubai.  - Nanna Louise skal begynde i skole hernede 1. september. Det er en stor familieoplevelse at være her. Jeg skal ride og have en oplevelse. Jeg flyver to heste herned, og så skal jeg nok også ride for nogle andre, siger Tina Lund til Newspaq. Parret har været i Dubai i en måned nu, og de har endnu ikke besluttet, hvor længe de vil blive boende i oliestaten. - Jeg tænkte, at jeg gerne vil blive ved med at udvikle mig sportsligt, at jeg ikke vil gå i stå. Jeg har vundet alt det, man kan vinde hjemme, og jeg har solgt min bedste hest for tre måneder siden, så jeg syntes ikke, at jeg havde noget at være hjemme for. Vi har dog ingen tidshorisont her i Dubai, men jeg regner i hvert fald med, at vi bliver her vinteren over.       ";Onsdag, 14. august 2013
Signe Molde om moderrollen: Der er jeg virkelig svag; Vi kender den 36-årige Signe Molde fra en række TV-værtsroller, herunder ”X Factor”, ”Det nye Talkshow” og ”Zulu Late Night Live”. I dag er hun gift Peter Molde-Arnelung, som er kendt fra Toyota-reklamerne, og sammen har de to piger Penny på seks år og Evelyn på et år. I et interview med ”Vores Børn” fortæller Signe Molde om forventningerne til moderrollen og afslører blandt andet, hvor hun står svagt i forholdet til den ældste datters vilje. Hvornår bliver du overrasket over dig selv som mor? - Når Penny gør noget, hun ikke må, og jeg ved, at det nu er min pligt at forklare hende det. Så kan jeg godt lade hende slippe lettere, end jeg egentlig synes, er rigtigt, fordi jeg tænker ‘lige nu gider jeg altså ikke ødelægge den gode stemning’. - Hun er for eksempel utrolig god til at lokke mig til at spise noget usundt. Det er næsten blevet en tradition, at jeg siger ‘nu skal vi have gulerødder’, og så får hun det kringlet over i, at vi sidder og spiser slik eller is. Der er jeg virkelig svag, forklare Signe Molde. LÆS OGSÅ:  Julie Berthelsen om moderrollen: Savner tid alene  TV-værten opdagede også, at hun konstant udskød ting, hun havde lovet at lave med datteren, hvilket gav Signe Molde dårlig samvittighed. Hvornår lever du ikke op til dine egne forventninger? - Jeg har haft mange ideer om hyggelige projekter, jeg skulle lave med min store datter, Penny. Bage en hel dag eller lave en køkkenhave. Det har vi ikke lige fået gjort. I fire år har jeg talt med Penny om, at vi skulle have et dukkehus, som vi skulle tapetsere og sy små gardiner til. - Det er ikke blevet til noget. Før nu! Pludselig tænkte jeg ‘fandeme nej, det kan ikke være rigtigt, at hun ikke kan stole på mig’. Og så fandt jeg et dukkehus i Den blå avis og købte det. Penny blev megaglad, konstaterer Signe Molde i interviewet med ”Vores Børn”. ;Onsdag, 14. august 2013
Peter Aalbæk på benene igen efter kræftoperation; - Om to uger er jeg led og tyranniserende tilbage på Zentropa, siger Peter Aalbæk Jensen, 57, i et interview i filmmagasinet Ekko. Den farverige filmproducent blev gevaldigt forskrækket, da en CT-scanning i sommer viste en kræftsvulst på den ene nyre. 26. juli blev hele svulsten fjernet, og Peter Aalbæk Jensen er nu i gang med at rekreere sig i hjemmet i Herfølge. LÆS OGSÅ:  Kræftramt Janni Spies: Mine børn har været enestående  - Jeg er frisk og på banen igen, så det er ikke så ulykkeligt, som det lød først. Og lægen ønskede mig da tillykke efterfølgende, siger Peter Aalbæk Jensen. Peter Aalbæk Jensen har blandt andet brugt de fire ugers rekreation til at tænke lidt over livet, døden og ikke mindst karrieren. Måske fordi han netop i forsommeren var meget i vælten, fordi Aalbæks meget specielle og humørsvingende ledelsesstil blev endevendt i bøger, radio og TV-programmer.  - Der har været mange gode ting ved det her (kræftsygdommen, red.) Man kommer til at tænke over, hvad man har nået, og det var jeg sgu egentlig meget godt tilfreds med. Skulle det være, så ville det jo ikke være sådan en stakkel, der forlader verden. Det ville være mere synd for resten af verden, siger Peter Aalbæk Jensen med sin sædvanlige galgenhumor.  ;Onsdag, 14. august 2013
Kræftramt Janni Spies: Mine børn har været enestående; En lille knop ved siden af øjet, som viste sig at dække over hudkræft i øjenhulen. Janni Spies måtte tage en alvorlig samtale med sine to børn, Christopher, 16 og Michala, 24, i forsommeren, netop som hun også skulle til at tage hul på den tunge retssag mod sin eksmand, Christian Kjær. - Jeg er blevet opereret for hudkræft, fortalte Janni overraskende til BILLED-BLADET, da hun gæstede modeugen, og kunne samtidigt afsløre, at hun faktisk er blevet opereret flere gange. - Jeg blev opereret første gang i maj og igen for tre uger siden. Ventetiden og det uvisse har været det sværeste i hele forløbet, fortæller Janni Spies i BT, og understreger, at hun i dag har det rigtig godt. - Jeg har glad for, at jeg har været i gode hænder under hele forløbet på Rigshospitalet. Mine børn har været enestående. Dem er jeg virkelig stolt af. De har været seje. Især Michalas kærlige støtte har været helt unik. Hun har virkelig været der for mig. Christopher er jo det yngre, og er selv i en sårbar alder, men han har heller ikke svigtet en eneste gang heller. Sønnen Christopher Kjær flyttede netop permanent fra sin mor og op til sin far og stedmor på landstedet i Sandbjerg under skilsmissen. I stedet valgte Janni at købet et nyt hus i Klampenborg, som hun overtager 1. september, hvor hun så flytter ud af rækkehuset i Hørsholm. Rækkehuset købte hun i øvrigt lige efter skilsmissen for knap fem år siden af veninden Pusle Helmuth. Læs også om Jannis nye bolig-eventyr i BILLED-BLADET torsdag d. 15. august. ;Onsdag, 14. august 2013
De unge mødre- Natacha Nikita: Jeg får aldrig Remi hjem; Natacha Nikita fra De unge mødre tror ikke længere på, at hun får sin søn Remi hjem igen, men hun nægter at give op, selv om den lille dreng nu kalder sin plejemor for mor. Remi kan ikke længere huske, hvordan det er at bo hos mor. I den snart tre-årige drengs verden er plejemoren hans mor. - Han kalder sin plejemor for mor. Det gør rigtig ondt, men jeg kan godt forstå det. Jeg er jo ikke hans mor i hverdagen. Han kan ikke huske noget, fra da han boede hos mig, siger Natacha Nikita sørgmodigt. Hun har kæmpet en sej kamp for sin søn, men senest har hun været nødt til at give lidt slip for Remis skyld. - Jeg gav en lille smule slip på Remi, så det kunne gå bedre mellem plejemor og mig. Vi har et bedre forhold nu, fortæller hun. Det er 19 måneder siden, Remi blev fjernet fra sin mor. Natacha Nikita har ikke opgivet at få ham hjem, men kampen er så hård, at hun anser det for mere eller mindre umuligt. - Jeg tror ikke længere på, at jeg kan få ham hjem. Jeg håber det, men hvis jeg skal se realistisk på det, så får jeg ham ikke hjem. Kommunen vil ikke give slip på ham, siger hun. Hun kører stadig sagen i retten, og den 23. august skal hun i Landsretten. Den unge mor håber selvfølgelig, hun vinder sagen, men reelt tror hun ikke på det mere. En hård besked - Kommunen har aldrig sagt konkret, hvad jeg skal gøre for at få ham hjem, men de har sagt direkte, at jeg aldrig får ham hjem igen, at jeg aldrig bliver en god mor, fortæller hun. Den barske besked har ikke slået hende ud. Hun kæmper fortsat, men hun må indse, at håbet svinder ind. - Jeg skal bevise, at jeg vil ham, at jeg kan sætte hans behov over mine, og at jeg kan have en hverdag med ham. Men hvordan kan jeg bevise det, når jeg ikke har ham hjemme, spørger hun. Hun har samvær med Remi halvanden time hver uge. I slutningen af august bliver det lavet om, så hun får lov til at være sammen med ham i fire-fem timer hver anden uge. - Det er lang tid at undvære ham, med det er for Remis skyld, for han bliver så ked af det, hver gang jeg går. Så må jeg være så meget mor, at hans behov kommer først, siger den 22-årige mor. Samværet foregår stadig i familiehuset i Kolding, så Natacha Nikita må pendle fra hjemmet på Fyn. - Det er ikke overvåget samvær eller noget. Ingen holder øje med os. Så jeg ville gerne, samværet kunne være hjemme hos mig f.eks. hver anden lørdag hjemme hos mig, siger hun. Begynder uddannelse På den måde ville det også være nemmere for hende at passe sin uddannelse. Onsdag den 14. august begynder hun nemlig på HG. - Jeg kan ikke få Remi hjem, med mindre jeg har en uddannelse. Men hvis jeg skal passe min skole, kan jeg ikke få det til at hænge sammen med at se ham i Kolding i hverdagene, siger Natacha Nikita, der indtil videre har fået lavet en aftale, så hun kan tage HG på to år. - Derefter kan jeg forhåbentlig studere videre på normale vilkår. Jeg vil gerne uddannes til butiksleder. Jeg håber, jeg er færdig om fem år, siger den unge mor, som tidligere har arbejdet i butik. LÆS OGSÅ:Natascha Nikita indrømmer: ’Min stolthed gik ud over Remi’. Læs historien på udeoghjemme.dkNatascha Nikita tabte sig 20 kilo. Læs hvad der motiverede hende på udeoghjemme.dk ;Onsdag, 14. august 2013
Janni Spies opereret for kræft; Selv om solen næsten var gået ned, var der en særlig grund til, at Janni Spies beholdt de store solbriller på. En ganske alvorlig grund. – Jeg er blevet opereret for hudkræft, fortalte Janni overraskende, da hun under modeugen ankom til designeren David Andersens arrangement i Odd Fellow Palæet i København. Janni havde for halvanden uge siden været under kniven til en operation meget tæt på øjet, og derfor var de store solbriller gode til at skjule det hævede område. Køb BILLED-BLADET på torsdag og læs Janni fortælle mere om sin operation. ;Tirsdag, 13. august 2013
Lene Johansen får ny værtsrolle; Når ”DR2 Dagen” vender tilbage på skærmen efter sommerferien bliver det med Lene Johansen som vært sammen med Jakob Illeborg. De fleste kender Lene Johansen som den sikre og erfarne vært, der guider seerne igennem nyheder, debatter og interviews i blandt andet ”TV-Avisen”, ”Søndagsmagasinet”, ”Temalørdag på DR2”, ”Deadline 17”og senest som nyhedsvært på DR2. Nu skal Lene Johansen prøve kræfter med en helt ny type værtsrolle, der adskiller sig væsentlig fra den traditionelle nyhedsværtsrolle oplyser Danmarks Radio. - ”DR2 Dagen” er et vigtigt program med et globalt udsyn. Jeg glæder mig til at være med til at gøre seerne klogere på verden omkring os - og til selv at blive klogere, ikke mindst, fortæller Lene Johansen og tilføjer: - Jeg glæder mig til en helt ny rolle som en del af et dobbelt-værtspar. Det stiller helt andre krav til min værtsrolle, men jeg glæder mig til at udnytte den dynamik, der opstår, når man er to i studiet. ”DR2 Dagen” vender tilbage den 19. august med nyt sendetidspunkt klokken 17-18.00. Lene Johansen Lene Johansen er uddannet fra Danmarks Journalisthøjskole i 1988 og har været ansat i DR fra 1993 til 2011. I perioden 2011 til 2013 var Lene væk fra skærmen og arbejdede freelance, indtil hun igen tonede frem på skærmen som nyhedsvært, da det nye DR2 gik i luften i marts 2013. Lene Johansen er desuden forfatter til en række bøger og er kvinden bag den internationale interviewserie 'Modige Kvinder', der portrætterer kvinder fra forskellige steder i verden, der alle kæmper for demokratiske forhold og menneskerettigheder og som risikerer deres eget liv for det. Serien er vist i de nordiske lande og desuden udgivet i bogform. ;Tirsdag, 13. august 2013
69-årige George Lucas' nye baby-lykke; Star Wars-produceren George Lucas og hans kone, Mellody Hobson, blev forældre til en lille pige, Everett Hobson Lucas, da hun blev født af en surrogat-mor i sidste uge. Den nyfødte pige er George Lucas' første biologiske barn, da han i forvejen har tre adopteret børn - Amanda, 32, Katie, 25, og Jett på 20 år. Pigen er samtidig Mellody Hubsons første barn. George Lucas og Mellody Hobson, 44, giftede sig ved et storslået udendørs bryllup i juni - hvor bruden jo kom slank i sin brudekjole, da en surrogatmor var gravid med datteren. Det er George Lucas' andet ægteskab, mens det er første ægteskab for Mellody Hobson, som har dannet par med skaberen af Star Wars-universet i seks år. Parret mødte hinanden i 2006, hvor Mellody Hobson var formand for bestyrelsen i Dreamworks Animation - selskabet som George Lucas' gamle partner, Steven Spielberg, skabte. ;Tirsdag, 13. august 2013
Julie Berthelsen om mor-rollen: Savner tid alene; - Jeg er overrasket over, hvor vigtig min alene-tid er blevet, svarer den 34-årige sanger, da magasinet Vores børn stiller hende spørgsmålet: Hvad er kommet bag på dig i forhold til dit parforhold? I interviewet med Vores børn uddyber Julie, den lidt overraskede konstatering af, hvad hun indimellem finder vigtigere end kæresten og sønnen - At jeg faktisk sætter min alene-tid højere end tosomheden nogle gange, fortæller Julie. Vigtigt bare at være Julie - Mens jeg var gravid, talte alle om, hvor hårdt det er for parforholdet at blive forældre, og jeg havde lange snakke om det med min kæreste, Minik. Der var ingen, der fortalte om tabet af mig-tiden, forklarer sangeren og tilføjer: - Men nu kan jeg mærke, at det næsten er vigtigere indimellem at gå ud ad døren og bare være Julie, end det er at gå ud og være ‘Julie og Minik’. Ingen hemmeligheder mere - For selv om vores forhold bliver tilsidesat, er det også blevet tættere af, at vi har gennemgået denne her max-test i udholdenhed, kærlighed og forandring af udseende. Der er ingen hemmeligheder mere. Men tiden for mig selv – den er blevet vigtig for mig på en helt anden måde. Hvis jeg ikke får den, glemmer jeg mig selv og agerer kun mor, partner, hausfrau, karrierekvinde og superwoman. Og så bliver jeg simpelthen for træt, slutter Julie Berthelsen. ;Tirsdag, 13. august 2013
De unge mødre-Michela vil gøre en forskel; Selv om man er ung mor, kan man godt tage en uddannelse. Det har Michela Degling fra De unge mødre sat sig for at bevise. Om fire et halvt år er hun uddannet socialrådgiver, hvor hun vil gøre en forskel for børn og unge, forudsiger hun. - Jeg glæder mig helt vildt til at komme i gang igen og knokle røven ud af bukserne, skriver Michela Degling fra De unge mødre på sin Facebook-profil. Hun skal begynde at læse dansk, engelsk, samfundsfag og psykologi på Hf-enkeltfag, og hun vil kæmpe for så højt et gennemsnit som muligt, så hun kan komme ind på drømmeuddannelsen som socialrådgiver til næste år. Hun satser på at være færdig med sin uddannelse om fire et halvt år. - Jeg vil gerne have med børn og unge at gøre, som har en form for misbrug inde på livet, fordi jeg gerne vil gøre en forskel. Jeg har selv prøvet at blive kastet rundt i systemet, og jeg har hørt fra rigtig mange unge, som har haft brug for hjælp til at komme ud af et misbrug, men som ingen hjælp har fået. Det er grotesk, siger Michela og fortsætter: - Jeg ser frem til at kunne gøre en forskel, når jeg om fire et halvt år er færdiguddannet som socialrådgiver. Efterfølgende vil hun gerne have en lederuddannelse eller en form for overbygning. Men intet er fast besluttet endnu, for hun vil også gerne læse til sexolog og parterapeut. Oprindelig var hendes drøm at blive kok og få sin egen café eller restaurant, men fysikken tillader det ikke, så den drøm er lagt på hylden. Skyder fordommene ned For Michela er det vigtigste at få en uddannelse. - Det betyder, at jeg kan være stolt af mig selv, og ikke mindst at min datter kan være stolt af mig, hvilket jeg prioriterer meget højt, siger hun. At høre på fordommen om, at unge mødre ikke får en uddannelse og ender som sociale tabere, giver hende blot mere blod på tanden. - Det er vigtigt for os unge mødre – og fædre – at vise, at selv om vi har fået børn i en tidlig alder, kan vi sagtens klare det hele med barn, lejlighed, uddannelse eller job. Jeg får mere lyst til at kæmpe og vise, at jeg godt kan, hver evig eneste gang jeg skal høre den fordom. Ærlig talt er det noget pjat, siger hun. - For mig betyder det mere nu at få en uddannelse, end det gjorde, før jeg fik Smilla. Jeg vil gerne springe ud af de latterlige statistikker og sige: ’Her, jeg gjorde det!’, fortæller den unge mor. LÆS OGSÅ:  Se alle de unge mødre i sæson 17 og hvad du kan vente dig i programmerne fra tirsdag den 13. august på udeoghjemme.dk Også Søs fra De unge mødre har store planer for sin fremtid – og det på trods af en vild og hård fortid. Læs hvad hun vil med sit liv på udeoghjemme.dk    ;Tirsdag, 13. august 2013
Patricia Schumann:: Patricia Schumann tøvede med at sige ja til Zirkus Nemo; Da Patricia Schumann fik tilbuddet om at optræde her i sommer med Søren Østergaard i hans Zirkus Nemo, tøvede hun med at sige ja. Det var hendes barndom og rødder i cirkusmiljøet, der pludselig stod meget tydelig for hende igen, og selv om hun er stolt af sin cirkus-famillie, så ser hun i dag som 37-årig sig selv som professionel skuespiller. - På grund af mit efternavn er jeg altid blvet forbundet med min cirkusfamilie, som jeg er sindssygt stolt af. Men det har også været hæmmende, at jeg ikke bare har kunnet være Patricia. Dybest set var jeg dog godt klar over, at jeg var dum, hvis jeg sagde nej til Nemo, siger Patricia Schumann til BT. Så nu turnerer hun Danmark tyndt sammen med Søren Østergaards crazy-zirkus, hvor hun har roller som både en transseksuel kanonkonge, en gammel mand og en klodset cirkusprinsesse! - Jeg er 100 procent 'zirkus-prinsesse' indtil 14. september. Jeg er skuespiller. Det er mit liv og mit arbejdet og det her - Zirkus Nemo - er en del af det, siger Patricia Schumann.   ;Tirsdag, 13. august 2013
Nu får du mere af Den store bagedyst;" Ny sæson af Den store bagedyst I denne sæson skal deltagerne prøve kræfter med en lang række nye udfordringer, lover Danmarks Radio seerne, som kan følge med fra den 20. august kl. 20.00 på DR1. Deltagerne skal blandt andet vise dommerne, at de mestrer både chokoladepynt, sprøde marengsbunde og brød, der skal flettes, men også deres evner til at bage gode gamle danske kager bliver sat på prøve, ligesom deltagerne også bliver bedt om at bage kager, de aldrig har hørt om. Dommerne er igen Mette Blomsterberg og Jan Friis-Mikkelsen og Peter Ingemann er vært på godset Vinderslevholm ved Silkeborg. Se også: Den store bagedyst tager form I hvert program må én af de ti deltagere forlade programmet, når dommerne vurderer hvem der har præsenteret det mindst imponerende bagværk. I finalen vil tre stå tilbage og dyste om titlen som Danmarks bedste amatørbager 2013. - Nu er det jo anden sæson af ”Den store bagedyst”, og mine forventninger, de er i hvert fald ikke blevet mindre, forklarer Mette Blomsterberg og uddyber: - Vi vil kræve rigtig meget af de ti deltagere, der har taget den her udfordring op: De skal være knivskarpe, velforberedte, og så skal de vise, at de virkelig vil det her"", siger dommer og konditor Mette Blomsterberg. Serien starter tirsdag den 20. august kl. 20.00 på DR1 og vises otte tirsdage. ";Tirsdag, 13. august 2013
De kendte bliver snydt på DR3; Forbered dig på at blive godt og grundigt manipuleret, hvis du tænder for den nye DR3-serie ”DR3 fuckr med dn hjrne”, som har premiere den 21. august kl. 20.45. Her udsætter illusionisten Jan Hellesøe seerne, folk på gaden og kendte danskere for en række psykologiske eksperimenter, når han inviterer på en rejse ind i en verden af trance, hypnotiske tricks og optiske illusioner, der snyder vores hjerne. Kendte danskere snydes Seerne kan bl.a. følge med, når Jan Hellesøe prøver at gætte, hvilken sang Barbara Moleko synger – inde i sit hoved. Eller når han ud fra TV-værten Kåre Quists puls forsøger at navigere sig frem til et bestemt hotelværelse. - Jeg mødte op fuld af skepsis. Jeg er absolut ikke en, der tror på hverken tryllekunster, tele-kinese eller kloge koner med magiske håndflader. Men hold nu op - det virkede! Jeg har stadig ikke luret, hvordan Jan kunne læse mine inderste tanker - men det gjorde han! En vild oplevelse!, siger Kåre Quist om sit møde med Jan Hellesøe. Også navne som Simon Talbot, Jakob Riising, Huxi Bach, Peter Lund Madsen, Louise Wolff og Monte Carlo-drengene Esben Bjerre og Peter Falktoft, vil blive udsat for psykologiske eksperimenter i serien. Ekstrem hukommelse Desuden vil Jan Hellesøe demonstrere sin egen ekstreme hukommelse, når han eksempelvis er i stand til at memorere alle gæsterne ved en større fest og priserne i et tilfældigt supermarked. I programmet tager Jan Hellesøe også et kritisk blik på, hvordan clairvoyanter arbejder, og hvordan horoskoper er konstruerede. ;Tirsdag, 13. august 2013
Agnes Obel frygtede karrieren var slut;" Nu er det slut som sanger, tænkte Agnes Obel, da en lydprøve gik galt sidste år. Lyden fra højtalerne omkring hende sendte tre gange så høje og skingre toner ud lige i hovedet på den unge sangerinde, at hun bagefter kunne høre en hyletone inde hovedet, som bare blev ved og ved. - Jeg kunne godt mærke, at der var noget galt, men jeg spillede koncerten færdig og håbede, at det ville fortone sig i løbet af aftenen, fortæller hun til Newspaq. Men den ubehagelige tone blev ved og ved i seks uger, og derfor frygtede Agnes Obel, at hun havde fået tinnitus, og dermed var færdig som sanger. - Jeg kunne ikke høre de små detaljer i musikken, og det skræmte livet af mig. På det tidspunkt valgte vi at aflyse mine efterårskoncerter, og jeg måtte også opgive at gå i studiet og indspille på min nye plade. Jeg var bange for at min hørelse aldrig kom igen, siger Agnes Obel, som heldigvis i dag ikke har nogen mén fra dengang. Tværtimod er hun aktuel med et nyt album med titlen ""Aventine"" i slutningen af september.   ";Tirsdag, 13. august 2013
Michala Petri sælger sit 358 m2 store hjem; Huset, der kom på markedet for tre uger siden, blev købt i 1993 for 1.295.000 kr., og lykkes det parret at få en køber til at betale udbudsprisen på 5.150.000 kroner, kan de altså notere et overskud på næsten 3,9 millioner kroner. Det skriver Boliga Kendte. Den kommende ejer kan blandt andet glæde sig til en “enestående” ejendom på 358 kvadratmeter, der er føjet sammen af to arkitekttegnede huse fra 1930′erne, og en grund på næsten 3000 kvadratmeter. Ifølge mægleren kan man også se frem til en særlig ånd og atmosfære som følge af mange års musik og kreativitet i huset. 55-årige Michala Petri, der både privat og professionelt danner par med Lars Hannibal, har optrådt siden hun var fem år og betragtes i dag som af verdens dygtigste blokfløjtespillere. Hun er ridder af Dannebrog og har høstet en række priser, heriblandt Sonnings Musikpris.  Se Michala Petris hus her  ;Tirsdag, 13. august 2013
Karina Frimodt savner ung partner;" Den professionelle danser Karina Frimodt, der har været med de sidste tre sæsoner af ""Vild med dans"", håber at hun i den kommende sæson vil få en yngre mand som partner. Den 34 årige Frimodt har tidligere danset med Kurt Thyboe, 73, (billedet) samt musikeren Ole Kibsgaard, 47, og sangeren Rasmus Nøhr, 41.  - Jeg kunne godt tænke mig at få en ung fyr som dansepartner. Det kunne være sjovt at prøve. Nu har jeg kun prøvet at danse med nogen, der er ældre end mig selv, siger hun til Ekstra Bladet. - Selvfølgelig kan man også få en fodboldspiller på 25 år, som er mere stiv i musklerne end en mand på 50 år - ofte kommer det jo an på hvad de laver i det daglige. Om Karina Frimodt også selv skal deltage i efterårets ""Vild med dans"" på TV 2 bliver snart afsløret. ";Tirsdag, 13. august 2013
Annette Heick: Nej til tatovering; De fleste husker sikkert, da Annette Heick optrådte i 1994 næsten nøgen og bodypaintet i Se og Hør. Men en permanent udsmykning af kroppen i form af en tatovering, er ikke noget for hende. Det er alt for mainstream. Da Annette Heick lod sig male over hele kroppen og viste det frem kun iført små trusser til hele familien Danmark, var det blandt et udtryk for det, der altid er hendes drivkraft. At gøre noget ingen har gjort før, og noget ingen forventer af hende. – I virkeligheden vil man, hvis man kigger på det, jeg har lavet i mit liv, finde den røde tråd, der hedder: Hvis det er noget, der er anderledes, eller det er noget, ingen forventer af mig, så ja tak, så vil jeg gerne. Jeg er bare nødt til at gå i andre retninger, end folk forventer, siger Annette Heick til ugebladet SØNDAG i denne uge. Stor respekt for sine forældres livsværk Hvad, folk måske forventede af Annette Heick, var, at hun ville gå i sine forældres fodspor, men netop dette har det været essentielt for hende at søge væk fra.  Ikke fordi hun ikke bryder sig om det, forældrene laver, men fordi hun vil være sin egen. - Jeg tror, at hvis jeg fra starten var fulgt i sporet på min far og mors karriere, ville det have kørt derudad fra dag ét. Jeg ville sikkert kunne have levet fedt og godt hele vejen. Man kan så selvfølgelig spørge: Hvorfor i hede hule helvede gjorde du så ikke det? Det havde været nemmere, mere indbringende, mere alt muligt. Men sagen var jo, at jeg ikke brændte jeg for det. Og det er ikke, fordi jeg ikke respekterer det, mine forældre laver. For det gør jeg i hvert fald. Jeg har mega respekt. Det har aldrig været mine forældre, jeg har lagt afstand til, siger Annette Heick. Det er fedt at skille sig ud Tilbage til det med tatoveringen, så gør det samme sig gældende her. Havde ingen andre haft tatoveringer, ville vi sandsynligvis have set Annette Heick med op til flere af slagsen. Men nu hvor Gud og hvermand har det, så vil hun ikke. – Det har altid trigget mig, det der, at det er der ikke andre, der har gjort. Og det kan være ned i det mindste som f.eks. at jeg ikke har huller i ørerne som de fleste piger. Jeg har ikke tatoveringer som så mange har i dag, og jeg får det heller aldrig. Forleden sad jeg netop og snakkede med en om tatoveringer, og hvor jeg sagde til ham: ’Prøv at tænke på, når du bliver gammel, vil du stadig have alle de tatoveringer?’ ’Ja’, svarede han, ’men prøv at tænke på, når vores generation bliver gammel, er du den eneste, der ikke har nogen’. ’Ja, lige præcis!’, sagde jeg så. For det er jo det, der er humlen. Det er det, der er det fede, for pokker, siger Annette Heick. LÆS OGSÅ:  Gitte Nielsen: Det betyder min tatovering. Læs mere på Soendag.dk Er du for sød? Sådan siger du farvel til flinkeskolen og lærer at gøre, som det passer sig. Se mere på Soendag.dk  ;Tirsdag, 13. august 2013
Dolly Parton svinder ind - vejer blot 45 kilo; Dolly Parton er ikke uvant med at komme under kirurgens kniv. Både hendes barm og ansigtet har mange gange blevet forstørret eller løftet. Men senest blev hun opereret i spiserøret, og det har været en ualmindelig hård kort for den 155 cm høje - eller lave - countrysangerinde. Hun har nemlig fået meget svært ved at spise, og har tabt hele ti kilo. Og når badevægten kun sagde 55 kilo før, så er 45 kilo ikke meget at råbe hurra for. Operationen, der blev foretaget på Mayo Clinic i Jacksonville i Florida gik ellers godt, men noget er alligevel gået galt, siden Dolly Parton nu nærmest kun er skind og ben, skriver BT. ;Mandag, 12. august 2013
Laudrup med i Vild Med Dans; Michael Laudrups smukke søn, Mads, 24, har sagt ja til at medvirke i ”Vild Med Dans” jubilæumsprogrammet, der går over skærmen i midten af september. Mange kender i forvejen Mads Laudrup fra grønsværen, hvor han netop er vendt hjem til Sjælland og Helsingør IF efter en tur til henholdsvis Island og Hobro, skriver Ekstra Bladet. Efter sigende har TV 2 i flere år forsøgt at få hans far, Michael Laudrup, med på dansegulvet, men nu er det altså lykkedes med sønnen. - Selvfølgelig er jeg stolt. Mads har jo selv valgt det, fortæller Mads Laudrups mor, Tina Thunø. Tina Thunø dannede par med Michael Laudrup tilbage i Michaels Juventus-dage, hvorfor Mads er født i Milano. Mads er også kendt som fotomodel for tøjmærket Cottenfield. Endnu er det ikke kendt hvem Mads' partner bliver, men flere skyder på, at det bliver sidste sæsons vinder, Claudia Rex, der også tidligere har danset med fodboldspilleren Patrick Wozniacki. ;Mandag, 12. august 2013
Kira Eggers forlovet; Kira Eggers troede, at hun holdt en fødselsdagsfest i sit sommerhus i Hornbæk, men pludselig udviklede tingene sig, og så var det pludselig ændret til en forlovelsesfest for Kira og hendes kæreste gennem halvandet år, Dan Vithus Laustsen. - Det er rigtigt. Men ellers siger jeg ikke noget om det. Dan sover stadig, og vi har ikke fortalt det til hverken den ene eller den anden endnu. Så det er lidt ærgerligt, at det er kommet ud på de måde. Men nu du har hørt det, vil jeg godt bekræfte det, sagde den nyforlovede Kira Eggers til Ekstra Bladet. Mens Kira Eggers især er kendt som nøgenmodel og dyrevelfærdsforkæmper, så er hendes kommende ægtemand mere ukendt i offentligheden. Dan Vithus Laustsen arbejder som tatovør, og så producerer han også musik. ;Mandag, 12. august 2013
Julia Roberts mobbede sin søster med hendes vægt;" Superstjernen Julia Roberts, 45, har efter 90'er succesen med ""Pretty Woman"" fået en fænomenal karriere på biograflærredet. Men nu fortæller hendes halvlillesøster, Nancy Motes, 37, om hvorfor de to søstre ikke har nogen kontakt i dag. Det dårlige søskendeforhold stammer tilbage fra 90'erne, hvor Julia Roberts lige var slået igennem, og lillesøstreren også ville flytte til Hollywood for også at blive skuespiller. - Jeg gik på sidste år i skolen, og Julia var voksen, da hun lod mig forstå, at jeg var alt for overvægtig. Hun gjorde mig det klart, at jeg var for tyk på en møåde, som ikke var rar. Jeg blev utrolig ked af det, og såret over at hun kunne finde på at mobbe mig sådan, fortæller Nancy Motes til New York Daily News. Nancy Motes har siden fået udført en slankeoperation - en gastric bypass - hvorefter hun har tabt sig 136 kilo! Nu håber hun at forholdet til den berømte storesøster - de har samme mor - bliver lidt bedre. - Vi arbejder begge på at få en bedre mening om hinanden. Det er en proces, som tager tid, og jeg tror heller ikke, at vores forhold kan ordnes bare fordi jeg er blevet tynd. Nancy Motes er nu forlovet med TV-produceren John Dilbeck, som hun skal giftes med i løbet af efteråret. Men Julia Roberts har tidligere givet udtryk for, at hun ikke er begejstret for lillesøsterens kæreste. - Julia synes ikke om Nancys kommende ægtemand. Hun er overbevist om, at han er ude efter hendes penge, selv om Nancy faktisk slet ikke er velhavende, siger en kilde til National Enquirer.   ";Mandag, 12. august 2013
Oliver Bjerrehuus: Gider kun lave ærligt TV; Oliver er lige gået fra Gunnvør, men nu er hendes stemme i telefonen: - Jeg er gravid…! Onsdag den 21. august kl. 21.00 vender Oliver Bjerrehuus tilbage med en ny sæson af ”Olivers kamp” på Kanal 4, hvor du igen kan flytte ind modellens kaotiske liv og følge med i hans jagt på lykken. I første sæson besejrede Oliver stofferne og fremviste en ren narkotest, hvilket var kravet, hvis han ville se sin lille datter. Nu vil han tage skridtet videre og skabe en lykkelig kernefamilie – men som altid i Olivers liv lurer dramaet, dæmonerne og fristelserne fra andre kvinder lige om hjørnet. Et liv med kaos - Ligesom de fleste andre drømmer jeg om et familieliv, hvor min kæreste kan stole på mig, og mine børn får en tryg opvækst med masser af kærlighed. Men det er svært, for mit liv har altid været et kaos, og jeg har aldrig lært andet end at navigere i kaos. Det rolige familieliv har jeg aldrig taget eksamen i, siger Oliver Bjerrehuus selv om den udfordring, han står over for i ”Olivers kamp 2”. LÆS OGSÅ:  Suzanne Bjerrehuus jubler over barnebarn Suzanne Bjerrehuus’ svigerdatter vil forsones  Vi følger Oliver i en hverdag præget af dilemmaer, der vil udfordre hans dømmekraft, vilje og fremtid. Ubetinget kærlighed til kæresten afløses i det næste øjeblik af konflikt og opbrud. Vi får også et indblik i Olivers stærke forhold til sin mor, Suzanne, og hvordan hun reagerer på graviditeten, mens hendes anstrengte forhold til svigerdatteren udvikler sig. - Det er rigtig hårdt at have et kamerahold med sig, når tingene går skævt, men jeg gider kun at lave TV, hvis det giver et ærligt billede af mit liv, så den pris betaler jeg. Som alle andre laver jeg både mål og selvmål – og kameraet er med, både når jeg er oppe og nede, fortæller Oliver. I den nye sæson følger vi også Oliver Bjerrehuus i en måned i New York, hvor han atter jagter de store modeljobs. Men har han stadig det, som der kræves for at slå igennem? Følg den nye sæson af ”Olivers kamp” på Kanal 4 hver onsdag kl. 21.00 fra den 21. august. ;Mandag, 12. august 2013
Jan Fog får alvorlig påtale i klagesag;" Nordsjællands kendte ejendomsmægler, Jan Fog, som TV-seerne kender gennem flere sæsoner fra TV 2's populære ""Liebhaverne"", har fået hård kritik af Klagenævnet for Ejendomsformidling. En kritik, der betyder, at han skal betale sit salær på 250.000 kroner tilbage i forbindelse med salget af en luksusejendom i Italien i juni 2011 til ni millioner kroner, skriver Ekstra Bladet. Kritikken får Jan Fog fordi han ikke har overholdt bestemmelser og regler i forbindelse med salg af fast ejendom. Hovedpersonen selv, Jan Fog, undskylder det hele med, at han kendte sælgerne privat. - Det er rigtig nok, at jeg har overtrådt reglerne og ikke udarbejdet de rigtige dokumenter. Vi er blevet uenige om salæret i forbindelse med handlen, og sagen endte derfor i Klagenævnet, forklarer Jan Fog til Ekstra Bladet. - Jeg troede, at jeg kunne tage lidt let på de formelle forhold, fordi jeg kender sælgerne privat, og derfor ikke behøvede at nedfælde alt på skrift. Det er ikke første gang jeg har gjort det på den måde, og det bliver nok heller ikke sidste, siger den kendte ejendomsmægler. Jan Fog fik også kritik af nævnet fordi han havde taget 50.000 kroner for meget i depositum, men det omtaler han selv som en dum fejl. I det hele taget føler han sig forrådt af sine tidligere venner, og han planlægger at lægge sag an i Italien, hvor ejendommen er solgt, for at få sit salær tilbage for de nu forhenværende venner. ";Mandag, 12. august 2013
Klaus Riskær Pedersen: Drosler ned for festerne; Klaus Riskær kan se en ende på sin lange fængselsdom. 4. oktober bliver den 58 årige forretningsmand lukket ud i friheden, og det glæder han sig rigtig meget til. - Jeg har lige fået det at vide. Det har hele tiden været planen, at det skulle ske der, men jeg er bare så glad for, at det undtagelsesvis går, som det skal. Det er jeg ikke forvænt med, siger Klaus Riskær til Ekstra Bladet. Klaus Riskær flytter ind i sin ejendom på Gl. Strand, som han stadig ejer, og så skal han se en masse til sine fire sønner,hvoraf den ene, Christopher, bor i England. Også vægten har Klaus Riskær efterhånden fået under kontrol i fængslet, hvor han på et tidspunkt kun var en skygge af sig selv. - Ja, jeg havde vægtproblemer. Mit topvægt i slutningen af Ibiza-sæsonen var 94-95 kilo, mens min normale vægt er lidt over 90 kilo. Men så røg jeg ned under 80 herinde i fængslet. Men nu er min vægt på vej tilbage. Så det fungerer godt, siger Riskær til Ekstra Bladet og tilføjer, at han ikke vil røbe hvad der skal ske, når han bliver sluppet ud i friheden. I forbindelsen med dommen fik Riskær forbud mod at være i selskabsbestyrelser eller direktioner i anparts- og aktie-selskaber, men han understreger, at han må eje alt hvad der passer ham, men at han fremover hellere vil arbejde i team.   ;Mandag, 12. august 2013
Jennifer Aniston: Her er spørgsmålet hun er træt af; Hvis der er noget, som 44-årige Jennifer Aniston har fået nok af, så er det spørgsmål om, om hun har en baby i vente. Stjernen, der lige nu er aktuel med filmen ’Familien Miller – langt over grænsen’, antyder på det kraftigste, at hun ikke har planer om at få et barn, fordi hun er tilfreds med den familie, hun har blandt andre med sin forlovede Justin Theroux. - Jeg omgiver mig selv med mit fantastiske arbejde, mine fantastiske venner, min fantastiske partner, mine smukke hunde, og jeg lukker ørerne for den larm. Jeg mener, jeg synes, det er meget sødt, at folk ønsker alt for mig. Hvad familie betyder for mig, er den familie, som jeg har valgt, og mine venner og min partner er virkelig min familie, siger hun i et interview med ABC News. LÆS OGSÅ:  Jennifer Anistons forlovede mener, at hun skal tilgive sin mor Nu skal Jennifer Aniston giftes. Læs mere på billedbladet.dk  Jennifer Aniston har tidligere været gift med Brad Pitt, der nu har seks børn med sin forlovede Angelina Jolie, og Jennifer Aniston finder det frustrerende, når folk spørger til hendes egne planer om familie. Blandt andet har hun ofte oplevet, at journalister forsøger at relatere en films handling til hendes eget liv med spørgsmål som: ’Hvis du skulle have et barn, hvor mange ville du så have?’ eller ’Ønsker du dig en dreng eller en pige?’ - Jeg vidste ikke, at jeg kunne afgive bestilling! Jeg har helt ærligt ikke været klar over, at det var ligesom en drive-in, hvor du kunne tale til en lille elektronisk stemme, siger Jennifer Aniston. Benhård træning Skuespilleren indtager rollen som en erotisk danser i sin nye film, hvor hun spiller over for kollegerne Jason Sudeikis og Emma Roberts, og hun trænede seks dage om ugen i en time for at komme i form til rollen. - Helt ærligt var det den vildeste træning. Min kost har altid været ret ren, men jeg synes, at jeg var super, super-striks især med hensyn til, at jeg som regel snyder en eller to gange om ugen, og det gjorde jeg på en måde slet ikke, siger Jennifer Aniston. Filmen ’Familien Miller – langt over grænsen’ får dansk premiere den 15. august. ;Mandag, 12. august 2013
Oh Land: Sådan gik jeg ned med stress; Der er ingen tvivl om, at den 28-årige sangerinde Oh Land har slået sit navn godt og grundigt fast, siden hun i 2008 udkom med debutalbummet Fauna. Men karrieren har kostet sin pris, og i 2012 gik den unge kunstner helt ned med flaget under en koncert i England. Forud havde hun gennemført 200 koncerter på knapt et år, og hun følte sig efterhånden som en chauffør, der kæmpede for at holde sig vågen under kørslen. Hun nærmede sig scenekanten under sin optræden, men kunne ikke orientere sig på grund af tunnelsyn og endte med at falde ud over scenen. Selv om hun efterfølgende var fyldt med blod, blå mærker og skrammer, ignorerede hun smerterne og fortsatte sin turné. Indtil en læge fortalte hende, at hun havde sprunget to ledbånd, et i hoften og et i ryggen. - Jeg ringede med det samme til min tourmanager og aflyste resten af min sommertour. Det var første gang, jeg virkelig stoppede op og lyttede til min krop, som jeg indtil da havde presset til grænsen. De seneste år har været sindssyge, og jeg glemte nok, hvad der var fysisk muligt for mig selv. Alligevel havde jeg det vildt dårligt over at aflyse de sidste to uger af touren. Jeg græd i to dage, siger Oh Land i et interview med magasinet Costume www.costume.dk. Tog ikke oplevelser ind Nu har hun taget en beslutning om, at hendes bopæl i New York skal fungere mere som en base. Hidtil har sangerinden kun opholdt sig her to dage hver tredje måned, men nu har hun et ønske om, at alle interviews og fotoshoots skal foregå her. Den turbodrevne livsstil har nemlig kostet alt for meget. - I de mest stressede perioder nåede jeg et punkt, hvor jeg tænkte: ’Hvor meget kan jeg egentlig huske af det, jeg laver?’ Når venner og familie spurgte ind til mit liv, kunne jeg ikke sige noget, fordi jeg havde så lidt tid til at tage mine oplevelser ind, når jeg var ude. Og i takt med, at jeg fik problemer med min krop, kom jeg frem til, at det ikke var værd at fortsætte i det tempo, siger Oh Land. Oh Land danner par med den ti år ældre billedkunstner Eske Kath, som hun skal giftes med denne sommer. Parret har været sammen i næsten ti år. LÆS OGSÅ:  Ved du, hvilke signaler du skal være opmærksom på, hvis du vil undgå stress? Læs om dem på udeoghjemme.dk Føler du dig også ramt at stress, så læs fem gode råd til at komme ud af det på udeoghjemme.dk  ;Mandag, 12. august 2013
Camilla Miehe-Renards datter på podiet i modeugen;" Mange forberedelser og forventninger blev forløst, da otteårige Sophy Gohs Miehe-Renard gik på podiet i Bella Centret, hvor hun, sammen med en række andre børn, gik modeshow for Sofie Schnoor. Tilpas solbrændt efter familieferien i Spanien, så Sophy skøn ud, og hun klarede sin første opgave som model helt suverænt. Både far Nicolai, mor Camilla og farmor Birgit sad klar på første række. - Hun var bare super god. Vi er virkelig tilfredse, lyder det fra Anne Sofie Rex, der er tilknyttet Sofie Schnoor. Det lækre designertøj fra Petit by Sofie Schnoor, er en enkel, nedtonet stil - gerne tilsat rå kant, men med barnet som centrum. -Tøjet er rammen, barnet er værket, er grundholdningen i Sofie Schnoors tøj til børn.     Foto: PrivatOtteårige Sophy Gohs Miehe-Renard på podiet.  Og så er tøjet til absolut rimelige priser. - Det er superfedt tøj, som er designet til, at børn skal kunne være børn. Skønt hverdagstøj, der ikke er for prinsesseagtig, men alligevel smart og lækkert, lyder det fra den stolte ""model-mor"", Camilla Miehe-Renard, der kan tilføje: - Det har været en super god oplevelse for Sophy! Se den fine video fra showet her...  ";Søndag, 11. august 2013
Bodil Jørgensen vil have dødshjælp; Både hendes mor og mormor døde efter et langvarigt demens-sygdomsforløb. Sygdommen er arvelig, så hvis Bodil Jørgensen rammes af den, ønsker hun ikke at gennemgå det samme, hårde forløb som sin mor, skriver Ekstra Bladet. - Min mand og jeg har en aftale om, at vi hjælper hinanden. Også med at komme herfra, hvis det bliver for ulideligt, indrømmer hun åbent til avisen. Hun var igennem 10 år vidne til, at hendes mor, Rigmor Jørgensen, langsomt, men sikkert mistede sin hukommelse og evnen til at tale samt fik flere andre af de frygtede følgevirkninger af demens. Rigmor Jørgensen døde i januar i år. Demens er uhelbredelig, og moderens sygdomsforløb har berørt Bodil Jørgensen dybt. - I begyndelsen, hvir vi ikke vidste, hvor det bar hen, kunne vi godt tage en diskussion med hende, hvis hun for op over et eller andet. Men langsomt sagde far bare: ”Det er fint. Det gør ikke noget, vi kigger på det en anden dag”, fortæller Bodil Jørgensen i avisen. LÆS OGSÅ:  Bodil Jørgensen: At være mor er min største rolle Bodil Jørgensen og sønnen truet med kniv  Bodil Jørgensens far passede sin kone så længe, det lod sig gøre, men til sidst kom hun på plejehjem. Men familien forstod sygdommen, og den krælige opbakning gav trods alt Rigmor Jørgensen livskvalitet. Og selvom de sidste år var slemme, lykkedes det moderen at huske og genkende sin datter, Bodil. - Jeg kan huske, at jeg besøgte hende. Hun omfavnede mig, fordi jeg græd, og så strøg hun mig over håret. Det var så kærligt… Bodil Jørgensen har gjort sig flere overvejelser om demens. - Jeg vil håbe, at jeg kan blive hjemme, og at der er nogen, som tager sig af mig. I hvert fald indtil jeg begynder at gøre for mærkelige ting. Jeg har fuld forståelse for, hvis man ikke kan acceptere, at ens kæreste pludselig skrider ud, men der er kun én vej at gå: at forsøge at følge den demente, men er hun i Ekstra Bladet. ;Søndag, 11. august 2013
De unge mødre-Louise har kun en måneds barsel;" Louise Papanicolas fra ”De unge mødre” er en sej kvinde. Blot 40 minutter tog det hende at føde sin tredje søn, og efter blot én måneds barsel har hun tænkt sig at gå i gang med sin bachelor. - Jeg ved ikke, om man kan skrive bachelor-opgaven og samtidig have en baby, men jeg vil da prøve. Det skal forsøges, siger Louise. Hendes tredje søn Marius kom til verden den 29. juli kl. 13.28 efter blot 40 minutters aktiv fødsel. Vandet gik kl. 1, og veerne begyndte kl. 12.50. Efter blot 20 minutter fik hun presseveer, og 20 minutter senere var han ude. - Jeg blev sat i gang 14 dage før tid. De andre to var meget store, så de holdte øje med ham. Han vejede 3740 gram og var 52 cm. Hvis jeg havde gået tiden ud, så havde han været over 4 kg, fortæller 27-årige Louise til Ude og Hjemme. Tog godt imod lillebror Efter seks timer på hospitalet blev mor og søn udskrevet, og den lille ny var klar til at møde sine to brødre, Tobias og Sebastian, som Louise har med sin eksmand. - Drengene har ikke set ham så meget endnu. De var på ferie hos deres far i sidste uge. Han kom med dem et par timer tirsdag, så de kunne se deres lillebror, og så kom de hjem søndag aften, fortæller Louise. Drengene er rigtig glade for deres lillebror. - De vil gerne kigge på ham og sidde med ham, og så spørger de en helt masse; hvorfor gør han dit, og hvorfor gør han dat, siger den stolte mor og griner. Hun er stadig lidt træt efter en hård nat. - Indtil i nat har han været stille og rolig. Men han kender ikke forskel på dag og nat endnu, siger hun og fortæller, at den stolte far har taget sin nye rolle i stiv arm. - Han skifter ble og giver flaske og alt muligt. Han klarer det godt. Ammer ikke Louise ammer ikke Marius, fordi hun har fået lavet nye bryster, som gør det vanskeligt. Desuden ville det være upraktisk at amme, når hun nu snart skal begynde i skole igen. - Jeg skal gå i skole to dage om ugen á fire timer, så det burde kunne lade sig gøre selv med en lille ny. På den måde kom han på et meget praktisk tidspunkt, siger Louise, der er ved at uddanne sig til sygeplejerske og er færdig til januar. LÆS OGSÅ:  Puk Rebecza fra De unge mødre savner sin lille pige, som desværre ikke er blandt os længere. Læs historien på udeoghjemme.dk Mon der er endnu et barn i vente for Nanna fra De unge mødre? Hun har i hvert fald fået en ny kæreste, som hun er meget glad for. Læs hvem han er på udeoghjemme.dk  ";Søndag, 11. august 2013
Bettina Aller og tvillingerne nåede Jorden rundt; For et år siden stævnede hun ud fra Middelhavet, og nu er hun, hendes mand Jean Gabriel og hendes fire børn nået til Tahiti i Stillehavet, rejsens mål. På tropeøerne har hun sagt farvel til sin store datter Emily og dennes veninde Emilie, der er fløjet hjem til Danmark. Også den store søn Christopher er fløjet hjem. - Da jeg havde kørt dem til lufthavnen var jeg naturligvis superked af det, så da der ikke vere køkkenrulle, måtte jeg jo ty til andre midler. - Så jeg gik i gang med det, jeg altid gør, når jeg er ked af det. Jeg gør rent og smider ud!!! (Eller løber en tur, men det gad jeg ikke i varmen). Så nu skinner Lady Emily, skriver Bettina Aller på sin hjemmeside om bord på båden. - Min mand og jeg bliver dog herude en måned med tvillingerne og sejler til Boa Boa og de andre Tahiti-øer, fortæller Bettina videre. ;Søndag, 11. august 2013
Dennis Knudsen på hospitalet efter voldsomt cykelstyrt; Dennis Knudsen kan via sin Facebook fortælle, at han lørdag styrtede så voldsomt på sin cykel, at han omgående måtte ind på Rigshospitalets traumecenter. ”FUCK FUCK ,, har taget et mega cykel styrt idag ,, lige kommet hjem fra 10 timer på traume centeret på riget ,, syet over 20 sting , hjerne skannet og tjækket i hovede og røv ,,”, skriver stylisten om sit voldsomme styrt. Dennis Knudsen der for tiden deltager i sportsgrenen Ironman er bekymret for, at styrtet kommer til at lægge en dæmper på hans mulighed for at fortsætte. ”..har det ok , men er bange for om jeg kan gennemføre min ironmann næste søndag ,, livet er uforsigligt :))” Efter det hårde møde med asfalten vælger Dennis Knudsen at tilbringe resten af weekenden i sengen, men har dog lige overskud til at sende en lille hilse til alle: ”…god weekend til jer alle jeg bliver i sengen,, knus dennis ,, ps min tlf er gået i stykker , kan ikke se eller sende sms eller ringe ud ..kan .. kun modtage opkale .” Herfra sender vi en hilsen til Dennis Knudsen om god bedring. ;Søndag, 11. august 2013
Annette Heick sagde nej tak til Barack Obama; Annette Heick har haft fart på hele sommeren med en del arbejde, og det samme har hendes mand. Så de har ikke holdt ferie sammen. Det betyder blandt andet, at hun er gået glip af et møde med den amerikanske præsident. Mens Annette holdt ferie med børnene på Madeira i hendes forældres lejlighed, var Jesper på vej til USA, hvor han – med ledsager, som altså skulle have været Annette – var inviteret til frokost i Det hvide Hus med præsident Barack Obama og fru Michelle. Invitationen kom via Jespers arbejde og hans medlemskab af en særlig klub for kokke. Sidste år besøgte klubbens medlemmer både den tyske kansler, Angela Merkel, og den franske præsident, Francois Hollande. Det fortæller hun til ugebladet SØNDAG i denne uge. LÆS OGSÅ:  Sådan plejer Annette Heick ægteskabet med Jesper Vollmer Annette Heick synes Blachman er befriende  Hvordan var det nu, det var …? Sidste år var Annette med. Dengang valgte hun at lade børnene blive hos sine forældre på Madeira og selv rejse til Paris for at møde sin mand. Da hun så stod med invitationen til Det Hvide Hus i år, tænkte hun: Skal jeg gøre ligesom sidste år? – Da var det så, min søde mand sagde, at jeg måske lige skulle huske på, hvordan det gik sidste år. Og han havde helt ret, siger Annette Heick til ugebladet SØNDAG. Græd sig gennem Paris Annette Heick måtte erkende, at selv et møde med en berømthed af den kaliber ikke kunne gøre det ud for en sommerferie med sine børn. - Da jeg kom til Paris sidste år, føltes det bare helt forkert, at jeg havde efterladt mine unger på Madeira. De havde det godt sammen med mine forældre. Ingen tvivl om det. Men jeg var SÅ splittet. Jeg lavede nærmest ikke andet end at tude. Og da Jesper så sagde: ’Hånden på hjertet, du var overhovedet ikke glad, sidst vi var af sted’, tænkte jeg bare: Jeg vælger ferien med mine børn! Og så sendte jeg Jesper af sted med den bundne opgave, at han SKULLE komme hjem med de fineste billeder af sig selv og Barack Obama og i øvrigt med den besked, at jeg ville være pavestolt af ham, siger Annette Heick. Måske lyder det tosset Hun indrømmer, at det for andre måske lyder helt vanvittigt, at sige nej tak til en oplevelse som denne, men for hende gav det mening. - Det lyder helt skørt. Jeg ved det godt. Men det kunne bare ikke være anderledes, siger Annette Heick. LÆS OGSÅ:  Trænger jeres parforhold til et boost? Få tips til at holde liv i det på Soendag.dk Lene Siel valgte børnene frem for karrieren. Læs hvordan det har været på Soendag.dk  ;Søndag, 11. august 2013
Brandon fra Beverly Hills 90210 afslører hemmeligheder; I succes-serien fra 90’erne blev Brandon kendt som den sexede, kloge og yderst sympatiske unge mand, der tændte pigerne og ville gøre enhver svigermor lykkelig. De unge mennesker fra Beverly Hills 9210 blev verdenskendte og kom Jorden rundt med kultserien, der nåede at blive lavet i ti sæsoner fra 1990-2000. Og der har været skrevet mangt og meget om deres gøren og laven, både under og efter serien sluttede. Men nu får vi måske belyst, hvad der egentligt forgik bag kulisserne, når kameraet blev slukket. I hvert fald har Brandon Walsh, eller Jason Priestley, som han jo egentligt hedder, skrevet kontrakt på en biografi,   LÆS OGSÅ:  Se Tori Spelling og børnene gå danse-amok Tori Spelling har tabt 20 kilo  I bogen vil den gifte 43-årige canadisk-fødte skuespillers komme ind på hans personlige liv, hans bilulykke i 2002, og hans fem-dages tørn i fængsel for spritkørsel i 2000. I en pressemeddelelse lyder det endvidere, at Priestley vil dele nye afsløringer om hans tid i serien, herunder hans komplicerede forhold til seriens skaber Aaron Spelling og den splittelse, der der udviklede sig mellem de to efter serien sluttede. ;Lørdag, 10. august 2013
Mascha Vang: Jeg tænkte, at ingen ville have mig; Mascha Vang har været igennem en sand forvandling her på det seneste.  Hun tog 20 kilo på under sin graviditet med datteren Hollie Nolia, og det har været noget af en præstation, at hun nu igen er nede på sin idealvægt på 51 kilo. - Jeg fik at vide, at hvis jeg ammede, ville hun suge det hele ud af mig. Det skete så ikke – i stedet sugede hun al silikonen ud, så jeg var tung og slatten, og det var svært for mig, for jeg havde jo været vant til at være tynd og at leve af min krop. Så hjalp det heller ikke, at jeg var blevet single og enlig mor, for så er der sgu nok ting at tude over, og jeg tænkte jo bare, at jeg aldrig ville finde nogen, der ville have mig, når jeg så sådan ud, siger Mascha Vang. LÆS OGSÅ:  Mascha Vang irettesatte Ane Cortzen i TV-program Mascha Vang og datteren nyder to-somheden  At træne igennem med en lille, skrigende datter på slæb, og uden at have det store pasnings-netværk, har dog været noget af en udfordring. Mascha Vang har kun haft hjælp fra sin datters farmor og ind imellem hendes far, men hun høster i dag frugterne af sin store indsats. - Jeg har været en stor pige i halvandet år, og så skulle jeg jo bare havet noget tøj, der kunne dække min krop, fordi den var træls. Nu kan jeg hoppe i den lille kjole, og alle, der har født, ved, hvor svært det er. Det har da også været sindssygt hårdt arbejde, så jeg vil også gerne have lov at være stolt af det, siger Mascha Vang. Vild datter Resultatet af Mascha Vangs graviditet har dog også været det hele værd. Tv-stjernen drømmer ikke om flere børn i nærmeste fremtid, for hun har nok i lille Hollie Nolia, der allerede har gjort mor stolt ved at optræde som børnemodel. Mascha Vang betegner hende da også som en god blanding af hende selv og faren Nicolas Kiesa, der er racerkører, for datteren har en udfarende personlighed, som hun uden tvivl har hentet fra sin far, mener Mascha Vang. LÆS OGSÅ  Mascha Vang om sin datter: Hun er vild Mascha Vang om modeuge: Jeg kigger mest på børnetøj  - Hendes far er jo en rigtig daredevil, så hun bliver nok rigtig vild og kommer til at køre på crosser og motorcykel. Så det bliver nok noget med strutskørt, og at være smurt ind i olie, når hun bliver større, siger Mascha Vang. Mascha Vang mødte Nicolas Kiesa i sommeren 2009, da de begge medvirkede i TV2 Zulu-programmet Zulu Djævleræs. Efter en kort pause fra hinanden fik de datteren Hollie Nolia i 2012, men gik altså endeligt hvert til sit i starten af året ;Lørdag, 10. august 2013
Video: Annette og Keld Heick danner par; Far og datter viser talenterne for musik og komik til september i Aarhus – se dem fortælle om showet her… I denne uge drog BILLED-BLADET over Øresund til en hyggelig frokost i familien Heicks baghave. Her gav Annette og Keld Heick gav smagsprøver på deres nye show ”2 x Heick – Nu stopper du far!”, der har premiere den 20. september i Musikhuset i Aarhus. Arbejdet med showet, der er en kombination af teaterkoncert med musik fra syv årtier, sjove, personlige historier og helt nye sange, er i fuld gang, og far og datter glæder sig til at stå sammen på scenen for første gang i mange år. Se Annette Heick og Keld Heick fortælle om showet og hør en smagsprøve på den nye single ”Du ligner mig” herunder og læs mere i næste uge i BILLED-BLADET.  ;Lørdag, 10. august 2013
Mads Vangsø: Derfor elsker jeg min kæreste; At mænd skulle være bange for stærke kvinder, gælder ikke for den 41-årige radiovært Mads Vangsø. Han har nemlig fået fingrene i en vaskeægte amazone i sin kæreste Sanni, og det sætter han i den grad pris på. - Jeg er en af de drenge, der er helt vild med såkaldte stærke kvinder. Jeg har hørt mange mænd sige, at de vil have kvinder med power, men når de så får det, så fortryder de, for det kan de slet ikke styre. Nu har jeg levet sammen med en kvinde med power i ti år, og hold kæft, en stor mundfuld, men det er det, jeg skal have, siger Mads Vangsø i et interview med magasinet Liv. LÆS OGSÅ:  Mads Vangsø reddede sin kærestes liv Mads Vangsø vendte for et par år siden tilbage til radioen  Er blevet gennemskuet Den sjove radiovært tvivler da heller ikke med at sige, at hans kæreste er et klart eksempel på, at kvinder også kan være sjove, og samtidig er hun den kvinde, som har betydet mest i hans liv. - Jeg sætter så ualmindelig meget pris på hende. Hun kender mig så godt, hun har gennemskuet mig, og det er faktisk rart. Især fordi hun blev alligevel. Kendetegnende ved alle kvinderne i mit liv er, at de hurtigt har været meget favnende og kærlige, men så er de begyndt at stille krav – ad helvede til. Er det sådan, kvinder er? Mads Vangsø og Sanni Wulff har sammen datteren Rigmor på seks år. ;Lørdag, 10. august 2013
Jan Fog sætter luksus-hjem ved Bellevue til salg; Direkte til Strandvejen ved Klampenborg og fantastisk udsigt ud over Bellevue Strand fra 50 m2 solterrasse. At der er tale om ren luksus, lægger mægler ikke skjul på, og Jan Fog mener da også selv, at lejligheden fremstår i en virkelig smagfuld og indflytningsklar stand. LÆS OGSÅ  Liebhavermægleren sælger også sit rækkehus i Charlottenlund – se med her!  Den 64-årige ungkarl – kendt fra TV 2’s ”Liebhaverne” købte i 2004 den 148 kvadratmeter store penthouse-lejlighed for 5 millioner kroner. Det skriver seoghoer.dk. Hvis Jan Fog får det han forlanger for den – nemlig 12,5 millioner kroner, står han til en fortjeneste på 7,5 millioner kroner.  Se den flotte udsigt fra Jan Fogs penthouse-lejlighed her!  For pengene får man en ejendom tegnet af Arne Jacobsen med storslået panoramaudsigt over Bellevue Strand og Øresund. 148 m2 elegant bolig fordelt på entré med ovenlys, gæstetoilet, gennemgående stor lys opholdsstue med pejs og udgang til den store solterrasse med eftermiddagssol, lækkert veludstyret køkken, alrum, 2 store soveværelser, påklædningsafdeling og badeværelse. ;Fredag, 9. august 2013
Szhirley sætter bryllupsplaner på stand by; Det er kun en måneds tid siden Szhirley sagde ja, da kæresten Mads Møller pludselig friede til hende. Allerede dengang fortalte Szhirley til BILLED-BLADET, at brylluppet ikke ville komme til at stå indenfor det første år, som traditionerne ellers foreskriver. - Nej, vi har begge travle kalendere begge to, og vi skal også lige have sparet pengene sammen, forklare Szhirley dengang. Nu fortæller Szhirley ifølge Ritzau til Ekstra Bladet, at hun kun så småt er begyndt at tænke i selve planlægningen af det kommende bryllup. Sangerinden ved nemlig, at hun de første par måneder går og forestiller sig et eller andet fuldstændig vanvittigt bryllup. - Og alle de der vilde tanker om, hvor stort det skal være, skal lige lægge sig først. SÅ kan den rigtige planlægning begynde, lyder det fra Szhirley. Hun tilføjer, at det er ”helt skørt at gå rundt og vide, at man skal planlægge den største fest nogensinde”. Bryllupsdatoen er endnu ikke sat. - Det skal ikke være sådan en evighedsforlovelse, der var i fem år, men det er for stresset at gøre det indenfor det første år, fastslår den kommende brud. Designeren til brudekjolen er Szhirley dog allerede nogenlunde sikker på. -Lasse Spangenberg har længe prøvet at tvinge min kæreste til at fri, så mon ikke det bliver ham. ;Fredag, 9. august 2013
Brdr. Price smider forklæderne; Forklæderne er efterladt derhjemme, når brødrene Adam og James Price mandag aften er på skærmen. Her er de nemlig i studiet hos Hans Pilaard i ”Hvem vil være millionær”. B.T. fortæller, at det, som sædvanlig, er et par særdeles veloplagte herre, der ruller sig ud for at vinde penge til et velgørende formål. De to succesrige brødre har valgt, at det beløb, de vinder, skal går til Børn Vilkår og de hjemløses avis ”Hus Forbi”. Programmet produceres af Metronome, og herfra fortæller producer og projektleder Puk Bang til B.T., at Adam Price afslører, at han faktisk indledte sin karriere som forfatter med at skrive revytekster. Det førte til både et job som dramaredaktør på TV 2 og en international berømmelse som forfatter til ”Borgen”. Bror James er – også professionelt – aktiv udenfor køkkenregionerne. Han er fast kapelmester i Cirkusrevyen. Programmet kan ses på TV 2 på mandag kl. 20.00   ;Fredag, 9. august 2013
Joan Ørting: Min far har bedt mig forsvinde;" Med bagen i hovedet på sin mand Carsten Islington på en briks i stuen, mens kameraerne kører. Det er sådan, vi kender den 53-årige Joan Ørting bedst, når hun folder sig helt ud. Episoden er fra TV 2-programmet ""Sexologerne"", der i 2011 gik tæt på en række fremtrædende sexologers hverdag. Den slags adfærd har vakt forargelse i den danske offentlighed, men også hos sexologens egen far, der for tre år siden valgte at slå hånden af hende af ren og skær flovhed. - Han er så flov over mig. Det var min optræden på tv, som han ikke kunne klare. Han synes, jeg er så pinlig, og han har skrevet breve til mig, hvor han beder mig forsvinde ud af hans liv, siger Joan Ørting i et interview med magasinet Liv. LÆS OGSÅ:  Joan Ørting: Min mand var ikke til at holde ud at se på Kendte kvinders bedste kærlighedsråd  Fået større forståelse Hun og faren har igennem brevene lovet at tilgive hinanden, men den dag i dag ses de ikke.  En omstændighed som Joan Ørting har accepteret. - Man kan vel sige, at jeg har mistet min far på grund af mit fag. Det har selvfølgelig fået mig til at tænke, at hvis min egen far synes, jeg er så pinlig, at han slår hånden af mig, hvad tænker andre så om mig? Det har været hårdt, men det har også givet mig en forståelse af, hvorfor jeg dømmer mig selv så hårdt, siger sexologen. Joan Ørtings mor døde, da hun var 21 år. Sexologen har ikke selv fået børn, men er gift med historiefortæller og parterapeut Carsten Islington. LÆS OGSÅ:  Joan Ørting mener, at hun tilbyder verdens bedste sexologuddannelse. Læs hvorfor på oestrogen.dk  ";Fredag, 9. august 2013
Mascha Vang om modeuge: Jeg kigger mest på børnetøj; Hun plejede at bære store, moderigtige briller. Hun plejede aldrig at blive fotograferet i det samme tøj mere end en gang. Og så holdt hun faktisk heller ikke nærmest et sekunds fri, når der var dømt Copenhagen Fashion Week i hovedstaden. Men livet har ændret sig radikalt for 34-årige Mascha Vang, efter hun er blevet mor til datteren Hollie Nolia, der i dag er ti måneder gammel. LÆS OGSÅ:  Mascha Vang og datteren nyder to-somheden Mascha Vang: Nu er jeg enlig mor  - Modeugen er bare ikke det samme, efter jeg er blevet mor. Jeg har ikke de samme muligheder og den samme lyst, fordi jeg er virkelig træt. I nat har jeg for eksempel sovet fire timer, så jeg er simpelthen for træt, og det er bare ikke det samme, siger Mascha Vang. Skifter ikke tøj I går bevægede tv-stjernen sig alligevel ud til JewelsCPHs smykkeshow sammen med sin frisør og stylist Signe Eflund, mens datteren blev passet af sin far Nicolas Kiesa, som Mascha Vang brød med i foråret.  Nattefesten måtte hun dog droppe, fordi baby-tjansen igen var hendes natten til torsdag. - Det er altid hyggeligt, fordi der kommer mange, jeg kender, og så kan man lige blive opdateret. Jeg kommer jo ikke så meget ud længere. Før var jeg tit ude i noget hu-hej, vilde dyr, hvor jeg skulle til alle shows, og skiftede tøj mellem hvert show. I går var jeg til fire shows, og jeg havde det samme på alle steder, siger Mascha Vang, der torsdag regner med at tage sin datter med i klapvogn i Bella Center for at se på børnetøj, hvis vejret holder til det. Fredag har Mascha Vang igen baby-fri, og så skal der hygges med den personlige stylist og måske endda frekventeres en nattefest. LÆS OGSÅ:  Mascha Vang: Her er min model-baby  ;Fredag, 9. august 2013
Carla Mickelborg fortryder ikke Stjerner på vippen;" Carla Mickelborg har tidligere kunnet ses i rollen som Søs i de nye ”Far til fire”-film, der blev lavet fra 2005-2012, men nu har skuespilleren i bogstaveligste forstand kastet sig ud i en noget anderledes udfordring – hun er nemlig en af de 16 deltagere i TV3-programmet ”Stjerner på vippen”. Her dyster de modige deltagere i disciplinen ”Udspring fra vippe”, og tre dommere sidder klar til at bedømme deres indsats og vurdere, om de kan gå videre eller må forlade konkurrencen. For Carla Mickelborg har det været en stor oplevelse at være med – men første gang hun stod på vippen, undrede hun sig dog over, at hun havde sagt ja. - Det er altid fedt at lære noget nyt, og jeg har altid været glad for vand, så da jeg fik tilbudt at være med, tænkte jeg bare ”Fint, fint, jeg har tid og lyst, og det lyder som en sjov udfordring"". Så det sagde jeg ja til. Og da jeg så stod oppe på vippen, tænkte jeg ”Jeg hader mig selv!” fortæller Claudia Mickelborg. ”Far til fire”-skuespilleren har dog alligevel ikke fortrudt, at hun sagde ja til at prøve vovemodet af i ”Stjerner på vippen”:  - Nej, for jeg har lært meget og har også lært nogen rigtig søde mennesker at kende, fastslår hun.  I ”Stjerner på vippen” danner deltagerne par to og to, og udover Carla Mickelborg, der danner par med Josephine af Rosenborg, deltager også model Oliver Bjerrehuus og skuespiller Joachim Knop, håndboldspillerne Josephine Touray og Christina Krogshede, ”Vild med dans”-stjernerne Claudia Rex og Karina Frimodt, bokser Patrick Nielsen og racerkører Casper Elgaard, sangerinde Kat Stephie og sanger Tim Schou, komiker Amin Jensen og komiker og foredragsholder Anders Bircow samt Jonas og Morten fra Tattoo Salonen. Du kan følge med i de modige kendissers udskejelser på vipperne på TV3 fra den 19. august og læse mere om programmet i næste uge i BILLED-BLADET. ";Fredag, 9. august 2013
Princes danske bassist Ida nød at spille på Smukfest; Hun er 38, hun er fra Randers, og hendes liv blev totalt forandret, da hun for tre år siden blev ringet op af Princes manager, der spurgte, om hun ville til prøve. I dag er Ida Kirstine Nielsen bassist hos Prince, som en af den faste trio, Prince kalder 3rd Eye Girl. Hun er både stolt, glad og meget taknemmelig over, at spille med Prince, og det var en ekstra stor oplevelse for hende, at spille på Smukfest i Skanderborg. -Foran alle jeg kender og en masse af min familie, fortæller hun til B.T. Hun har turneret rundt i hele verden, men for Ida fra Randers er det alligevel altid en speciel oplevelse af spille i Danmark. -Hver gang vi er i Danmark er de den største optur for mig, selvfølgelig fordi jeg er herfra. Det er bare fantastisk, også fordi man virkelig bliver budt velkommen, siger Ida til avisen. Hun har stadig, efter tre år med Prince – svært ve d at forstå, at hun rent faktisk turnerer rundt med ham, der har været hende idol fra hun varen helt ung pige. -Hvor er jeg bare den heldigste pige i hele verden, at jeg har fået den her chance. Jeg spiller med den, jeg allerhelst vil spille med i hele verden – sammen med nogle dejlige mennesker. Prince mestrer selv alle instrumenter og er perfektionist. -Det er en gave at spille med ham. Jeg lærer noget hele tiden, forklarer ”Bas-Ida”, der er uddannet på Det Jyske Musikkonservatorium i Aarhus. ;Fredag, 9. august 2013
Med foden i gips modtog Malene Birger modepris; Det var en af sværvægterne indenfor dansk mode, som i går modtog ALT for Damernes ”Guldknappen”. Det foregik ved et arrangement i Skuespilhuset ved havnefronten i København. Malene Birger har i mange år været toneangivende indenfor dansk mode og mange tænkte uden tvivl, at det absolut var Malenes tur. Men ikke alt var, som det plejer. For da designeren entrerede podiet i Skuespilhuset var det med rollator. Måske ville hun gerne have det til at se ud som om det var en ny trend, men det kunne ikke skjules, at hendes højre fod var pakket ind i glasfibergips. I dagens anledning var rollatoren pyntet op med tørklæde i eget design. – Jeg brækkede foden for to uger siden, og jeg har selv valgt farven, sagde hun. ;Torsdag, 8. august 2013
Modeugens dronning fylder 60; Der bliver ikke tid til den store fødselsdagsfest for Bente Lundquist på selve dagen i dag, hvor hun runder de 60 år. Modeugen er i fuld gang, og det er en af de mest travle uger for kvinden bag det internationale modelbureau Scoop Models. Bureauet fylder 20 år i næst måned, og B.T. fortæller, at dagens fødselar venter med at fejre sin fødselsdag og lægger den sammen med jubilæumsfesten for sit bureau. Og der er alt mulig grund til at fejre både de 20 år for Scoop Models og de 60 år for Bente Lundquist. Både Bente og Scoop Models er en stor succes. I ”Dagens Navne” fortæller B.T. , hvordan Bente Lundquist som 16-årig tog til Paris og indledte en modelkarriere, der viste sig at blive helt forrygende. Dagen efter ankomsten blev hun hyret af modelfotograf Helmut Newton til den franske udgave af Vogue. Hun blev en af Newtons yndlingsmodeller og blev derfor kendt som ”Newton-pigen”. Flere af de opgaver, de dengang lavede sammen, kan i dag ses i hans fotobøger. Hjemme i Danmark tog Bente Lundquist en uddannelse som designer på Margretheskolen i København. Senere var hun stylist på diverse modemagasiner, inden hun i 1993 startede Scoop Models of Copenhagen sammen med sin mand, Jesper Lundquist. Bente Lundquist har en særlig veludviklet evne til at spotte modelpotentiale, og mange modeller har gennem årene fået en stor karriere gennem Scoop Models. I Danmark har Scoop Models en Celebrity-afdeling, der tæller navne som Caroline Fleming, Julie Zangenberg, Sofie Lassen-Kahlke og Iben Hjejle og Caroline Wozniacki. Og på mandesiden er der navne som Kenneth Carlsen og Nikolaj Hübbe. Men også store udenlandske navne, som bl.a. Naomi Cambell, er i stald hos Scoop Models. Men fødselsdagen for hende, der står bag al succesen må altså vente til modelbureauet skal fejres. Det kommer, som altid, før Bente Lundquist selv.         ;Torsdag, 8. august 2013
Saseline Sørensen er ude med snøren; Smukke Saseline Sørensen har mange talenter. Sidste år præsenterede hun et af dem, da hun deltog i ”Vild med dans” sammen med Ronnie Handskemager. Saseline har også en blog, og hun bruger meget tid sammen med sin højtelskede søn Sean, som hun har fra forholdet med Frederik Fetterlein. En af de ting Saseline holder af at lave sammen med sin lille søn er at fiske. Og ifølge Ekstra Bladet er Saseline er ganske habil lystfisker. - Vi fisker ved Bagsværd Sø, og det er helt vildt så mange fisk, der er der. Hver gang vi smed snøren ud, var der gevinst. Så til sidst syntes han, det var kedeligt, fortæller Saseline til avisen om fiskeriet med sønnike. Hun oplyser også, at hun og Sean fangede mindst 20 fisk.         ;Torsdag, 8. august 2013
Rikke Gøransson er blevet fitness-instruktør;" Det altid smukke vært på ""Paradise Hotel"", Rikke Göransson, er blevet endnu mere smækker og lækker. Hun er nemlig blevet toptrimmet top-trimmet. Den trimmede krop er en lækker bonus-effekt af den uddannelse som fitnessinstruktør, hun, ifølge Ekstra Bladet, har fuldført. - Jeg er lige blevet færdig som fitnessinstruktør, fortæller Rikke Göransson til avisen og forklarer, at hun gerne vil have arbejdet som instruktør som en bibeskæftigelse sammen med TV-arbejdet. Inspirationen og ideen til at tage uddannelsen kom fra Tv-værtens egen træning.     ";Torsdag, 8. august 2013
Christian Bitz laver nyt TV-program om mad; ”Madmagasinet Bitz & Frisk” undersøger, hvad vores fødevarer egentlig indeholder og hvordan de påvirker vores krop. Magasin bliver fast del af nyhedstimen på DR1. Hvordan limer man en skinke sammen? Hvorfor kan en hamburgerryg holde sig i to måneder? Hvor kommer vores rejer fra - og er der andet end rejer i posen? Hvorfor putter man gummi i sovs – og er det usundt? I det nye madsmagasin ”Madmagasinet Bitz & Frisk” på DR1 bliver spørgsmålene belyst og besvaret, og Christian Bitz guider sammen med journalist Mette Frisk seerne gennem den jungle af myter og fakta, der omgiver vores fødevarer. Magasinet vil bidrage med viden og perspektivering i den ofte ophedede og følelsesladede debat om fødevarer og sundhed, erklærer folkene bag programmet. - Formålet med magasinet er ikke at sætte standarder for, hvad der er rigtig og forkert mad, men at oversætte varedeklarationerne, så folk ved, hvad de putter i munden, siger Mette Frisk. Om Mette Frisk Mette Frisk har været ansat som journalist i DR i 10 år og har især beskæftiget sig med undersøgende journalistik for programmer som TV-Avisen, Søndagsmagasinet og Kontant samt en række dokumentarprogrammer. Hun har tidligere prøvet kræfter med værtsrollen i dokumentarserien ’Testen’ og har senest været radiovært på P1 Morgen og P1 Debat. Om Christian Bitz                                                                     Christian Bitz er uddannet cand. scient. i human ernæring. Han er tidligere forskningschef på Herlev Hospital og er forfatter til flere bøger om sundhed. Bitz er en af Danmarks flittigste foredragsholdere og har gennem flere år været fast ernæringsekspert på TV2 og klummeskribent i Berlingske og iForm. ”Madmagasinet Bitz & Frisk” bliver fast del af nyhedstimen på DR1, og har premiere den 13. august.   ;Torsdag, 8. august 2013
Oliver Bjerrehuus skadet i nyt TV-program; Da TV3 i går eftermiddags, onsdag 7. august, holdt pressemøde i Greve Svømmehal på programmet ”Stjerner på vippen” manglede en af de deltagende. Oliver Bjerrehuus var af gode grunde ikke til stede. Ifølge Se og Hør er grunden, at Oliver under optagelserne har pådraget sig en dobbelt diskosprolaps i nakken. - Jeg har fået en dobbelt diskosprolaps i nakken, min højre skulder er forstuvet, og så har jeg forstrukket nogle nerver. Jeg går i vandet som en gammel dame og kan ikke engang ryste mig, når jag kommer op igen, fortæller den uheldige stjerne til seoghør.dk Oliver Bjerrehuus er med familien i sommerhus i Tisvilde, hvor han har svært ved at følge de andre i sommeraktiviteterne, som tennisspil og trampolin-hop. Det var et spring fra syv en halv meter vippen, der gik galt. - Jeg har døjet med det en måneds tid og kunne heller ikke yde det samme indsats i programmet, fortæller Oliver Bjerrehuus, der dog har gennemført og er med hele vejen i ”Stjerner på vippen”. Oliver Bjerrehuus blev 12. juli far for tredje gang, da kæresten Gunnvør fødte parrets datter nummer to. Fra sit forhold med Anna von Lindholm har Oliver Bjerrehuus sønnen Oscar på 12.   ;Torsdag, 8. august 2013
De unge mødre-Natascha Linea bliver mobbet;" Den nye deltager i ”De unge mødre” oplevede bagsiden af medaljen og blev genstand for meget grove kommentarer, allerede inden hun har været i fjernsynet. Der er sæsonpremiere på ”De unge mødre” den 13. august. Natascha Linea røg direkte i ilden, da Kanal 4 på Facebook præsenterede hende som ny deltager i serien ”De unge mødre”. På ganske få timer var der kommet 40 kommentarer, hvor mange af dem kommenterede den unge mors tænder: ’Hvad sker der med tænderne? Det ser da helt vildt ud’, ’Shit nogle tænder’, ’For meget cola’, ’Hun skulle have plejet de pløkker lidt bedre’ og ’Stakkels hende at gå rundt med de bisser som 17-årig. Tror, jeg var flyttet ind hos tandlægen’. Sådan fortsatte bemærkningerne, mens andre forsøgte at opretholde en ordentlig tone. Til sidst tog Natascha Linea selv ordet: ’Jeg synes, I skal se programmet før I dømmer mig! Jeg vil gerne have dem lavet, men før jeg blev gravid, var jeg for ung, og jeg kan ikke få dem lavet, så længe jeg er gravid’, skrev hun. Den rigtige historie Overfor Ude og Hjemme uddyber den højgravide Natascha Linea, hvorfor hendes tænder ser ud, som de gør. - Jeg var i en trafikulykke. Jeg sad på forsædet af en bil og bankede hovedet ned i instrumentbrættet og mistede en fortand, fortæller hun. Ulykken skete, da den unge mor var blot ni år. Tandlægerne forsøgte at redde hendes tand, men da hun var 12-13 år, måtte de konstatere, at tanden var død. - Jeg skal have en ny tand, men de kan først lave det, når jeg er færdigudviklet. Det er jeg nu, men så blev jeg gravid, og jeg må nu vente, til jeg har født, for jeg skal under fuld narkose for at få det lavet, siger hun. Aldrig mobbet før - Jeg er ikke blevet mobbet med mine tænder før. Måske har folk hvisket lidt, men de har været gode til at spørge, hvorfor jeg mangler en tand, fortæller den unge mor fra Vollsmose. Hun ville ønske fans af ""De unge mødre"" ville gøre det samme. - Hvis folk spørger mig, så får de svar, siger hun og undrer sig over, at må mange interesserer sig for det. - Det rører mig ikke, at de skriver om mig, men det er sjovt, at folk gider at bruge tid på det, inden de overhovedet har lært mig at kende, siger hun Natascha Linea er i dag 17 år, og hun har termin den 18. august. - Jeg er ikke nervøs. Jeg glæder mig, siger hun med smil i stemmen. LÆS OGSÅ:  Nicoline fra ”De unge mødre” er også med i den nye sæson, og hun nyder tilværelsen som alenemor. Faktisk vil hun slet ikke have en kæreste. Læs hvorfor på udeoghjemme.dk Victoria er helt klar til at vise sig selv frem i den nye sæson af ”De unge mødre”. Hun har nemlig tabt sig hele 14 kilo. Læs hvordan på udeoghjemme.dk  ";Torsdag, 8. august 2013
Nu vil Claudia Rex på date; Det var BILLED-BLADET, der tidligere på sommeren kunne fortælle, at Claudia Rex og kæresten Martin Coops havde valgt at opløse deres fire år lange parforhold. Parret er flyttet fra hinanden. Martin Coops er blevet boende i den lejlighed i Ørestaden, hvor han og Claudia boede sammen. Claudia er flyttet til en lejlighed inde i byen. Og nu er den 26-årige danser, ifølge Ritzaus bureau, klar til at date igen, selvom hun synes, det er ”vildt mærkeligt” at have fået status som single. - Nu skal jeg ud og date igen, og jeg kan slet ikke huske, hvordan man gør. Jeg er jo vant til et fast forhold og en rutine, fortæller den smukke danser til nyhedsbureauet. Claudia Rex ser dog mange nye, spændende muligheder ved sit singleliv. - Jeg er ved at genopdage mig selv, og der er mange ting, jeg havde glemt, at jeg egentlig holdt af. Jeg er blevet mere spontan, er begyndt at ride igen og høre noget hip hop. At Claudia er dating-klar betyder dog ikke, at hun har tænkt sig at dyrke det vilde natteliv i weekenderne. - Jeg har aldrig været en rigtig festabe, og alkohol kan ikke så godt kombineres med elitesport, fortæller hun. I september starter den 10. sæson af ”Vild med dans”. Alt tyder på, at Claudia Rex er en af de professionelle dansere, vi får at se i den nye sæson. Sidste år vandt hun ”Vild med dans” sammen med komiker Joachim Ingversen.   ;Torsdag, 8. august 2013
Janni Spies anker ikke: 35 millioner fra eksmanden er nok; Landsretsdommen, der tilkender Janni Spies 35 millioner i skilsmissesagen mod Christian Kjær, bliver ikke anket. Janni Spies havde ellers forlangt 150 millioner kroner, som hun mener er det beløb, Christian Kjær fik lokket ud af hende til parrets vilde forbrug under ægteskabet. Men i landsretten mente man altså kun, at Christian Kjær skulle af med 35 millioner til sin eks-kone. Ifølge Ekstra Bladet er ankemuligheden nu udløbet, og Janni Spies’ advokat Eigil Lego Andersen, bekræfter overfor eb.dk, at sagen ikke bliver anket. - Ellers har vi ingen kommentarer, forklarer han. Under retssagen bad Janni Spies om at få dørene lukket, men det blev afvist af Christian Kjær. Derfor kunne man i april i år se detaljer fra parrets 20 år lange ægteskab blive beskrevet i pressen. Blandt andet parrets vilde privatforbrug blev beskrevet. Men nu er skilsmissesagen mellem de to parter altså lukket med 35 millioner fra Christian Kjær til Janni Spies.   ;Torsdag, 8. august 2013
Helen Mirren: Heldigt, at jeg mødte min mand sent; Den 68-årige skuespiller Helen Mirren priser sig i dag lykkelig for, at hun først mødte sin mand, filminstruktøren Taylor Hackford, sent i sit liv, for hun er overbevist om, at de ikke ville være blevet sammen, hvis de havde mødt hinanden, da de var i tyverne. LÆS OGSÅ:  Helen Mirren har raset ud iført et dronning Elizabeth-kostume  Stjernen, der er kendt for sin rolle i filmen The Queen, indrømmer, at hun nogle gange kunne ønske, at hun havde mødt sin mand tidligere i sit liv, men at hun samtidig er overbevist om, at det var deres skæbne, at de skulle forelske sig sent i livet. - Vi er meget heldige, at vi mødtes, da vi gjorde. Vi havde fordelen af at løbe på hinanden ret sent i livet. Jeg sagde, da vi fandt sammen: ’Åh, hvorfor fandt vi ikke sammen, da vi var i tyverne? Vi er gået glip af alt den tid.’ Og han sagde: ’Hvis havde fundet sammen i tyverne, var vi ikke sammen nu.’ Og han har fuldstændig ret, siger Helen Mirren til WENN. Karrieren buldrede nemlig derud af for dem begge, da de var i starten af livet, og det ville ikke have levnet meget plads til en romance af den karakter, som de fandt i hinanden. - Da vi var i tyverne, var vi begge travle med at nå vores mål og drømme med hensyn til vores profession, og der var ikke plads i nogen af vores liv på det tidspunkt til sådan en form for forhold. Jeg tror, at det er en del af succesen. På det tidspunkt havde vi lært, at hvad vi begge havde brug for i et forhold, var muligheden for at fortsætte med at arbejde, siger Helen Mirren. Giver hinanden frihed Hun mener samtidig, at årsagen til, at forholdet mellem hende og filminstruktøren holder, er, at de giver hinanden frihed til at fordybe sig i deres passion. - Vi har også genkendt det behov i den anden person, så sammen giver vi den anden person friheden, privilegiet, opmuntringen til at gå ud til at gå ud og gøre, hvad vores profession kræver. Vi har altid givet hinanden fuldstændig støtte og frihed, og det er utroligt vigtigt, siger Helen Mirren. Men også komplimenter fra hjertet er med til at gøre forholdet bæredygtigt og holde det i live. Det er faktisk skuespillernes bedste bud, da hun bliver spurgt, hvad der er hemmeligheden bag hendes ægteskab. - Det er uforbeholden ros! Vi får nok kritik professionelt set i verden, vi får mursten smidt i hovedet hele tiden, så over for hinanden, er vi begge fantastiske til det, vi gør i arbejdsøjemed. Det betyder ikke, at vi ikke har skænderier, det har vi – store skænderier – men med hensyn til arbejdet, så er det altid: ’Skat, det var strålende!’ Det er alt, jeg vil høre fra Taylor og vice versa, siger Helen Mirren. Helen Mirren har dannet par med Taylor Hackford siden 1986, som hun mødte under indspilningen af filmen White Nights, og de to blev gift i 1997. LÆS OGSÅ:  Har de virkelig været kærester? Se billedgalleriet over Hollywoods særeste eller mindst kendte kendis-affærer på Q.dk  ;Torsdag, 8. august 2013
Rigmor Zobel skal nu arbejde i to firmaer; 44-årige Rigmor Zobel kan andet og meget mere end at være smuk og gebærde sig hjemmevant rundt på røde løbere og bonede gulve. Hun er uddannet jurist, og så er hun en af de eneste eksperter herhjemme i CSR-compliance. Det er den gren af juraen, der beskæftiger sig med FN’s nye krav til ansvarlig virksomhedsdrift i forhold til globale menneskerettigheder. LÆS OGSÅ:  Sarah Zobel: Skilsmissen var rædselsfuld Sarah Zobel føler skyld  Ekstra Bladet oplyser, at Rigmor Zobel siden 1. august i firmaet Philip & Co har været med til at oprette en af de første afdelinger i Danmark, der beskæftiger sig med netop dette område. -Jeg har ansvar for vores nye afdeling, der specialiserer sig i det, der hedder ansvarlig virksomhedsdrift. Der er kommet nogle konkrete lovregler nu, så det ikke er filantropi det hele, men simpelthen nogle regler, man skal implementere, fortæller Rigmor Zobel til avisen. Hun tilføjer: - Det ligger godt i maven. Det er sådan noget med at gøre verden til et bedre sted. Rigmor Zobel skal dog nu passe to jobs. Siden 2011 har hun nemlig væres ansat som advokatfuldmægtig i Alhambra Advokater. Hun fortsætter i det firma med forsikringsret, men er ikke selv bekymret for, om hun kan nå det hele. - Lad os nu se, om det bliver med natarbejde, siger hun. LÆS OGSÅ:  Henriette Zobel har ikke travlt med kærligheden 40 år efter Peter Zobels kone døde: Tiden læger ikke alle sår  Rigmor Zobels nye chef, Jackie Philip, har kun rosende ord og sin medarbejder. Sagen om besiddelse af kokain, som Rigmor Zobel blev trukket igennem i 2009, beskæftiger han sig ikke med. - Det, jeg forholder mig til, er, at justitsministeren for kort tid siden har givet hende en advokatbestalling, og så er man jo pletfri i den sammenhæng. Derudover forholder vi os til, at hun er knivskarp, at hun har nogle gode kompetencer, og at hun har et massivt netværk i erhvervslivet, fortæller chefen til Ekstra Bladet.   ;Onsdag, 7. august 2013
Jan Swyrtz tilbage i Luksusfælden; Optagelserne til efterårets afsnit af ”Luksusfælden”, der sendes på TV3, er i fuld gang. Men midt i optagelserne er økonomen Thomas Dam Sander sprunget fra. Det fortæller Her&Nu, der samtidig oplyser, at Jan Swyrtz, der forlod programmet for tre år siden, gør comeback. Thomas Dam Sander skulle efter eget ønske være løst fra sin kontrakt med produktionsselskabet Metronome på grund af ”produktionsmæssige uenigheder”. Hverken Thomas Dam Sander, Metronome eller TV3 har kommenteret sagen, men i Her&Nu bekræfter pressechef Søren Hedman, at Jan Swyrtz vender tilbage. -Vi er meget glade for at have ham med på holdet igen fortæller Søren Hedman i bladet.       ;Onsdag, 7. august 2013
Amerikansk skuespiller syg af Steve Jobs frugtdiæt; Inden optagelserne til filmen ”Jobs”, om den afdøde Apple-stifter, Steve Jobs, overtog skuespilleren Ashton Kutcher den frugtdiæt, Jobs fulgte. Men den diæt var tilsyneladende for skrap kost for skuespilleren. Ifølge Ekstra Bladet fik han voldsomme smerter og måtte en tur på hospitalet. Her viste målinger af hans bugspytkirtel helt vanvittige niveauer. Så Ashton Kutcher måtte droppe at leve sig så meget ind i rollen som Steve Jobs, at han kun levede af frugt, nødder og frø, som kuren foreskriver. Uden normal mad og drikke duer skuespilleren ikke. ;Onsdag, 7. august 2013
Sarah Zobel: Skilsmissen var rædselsfuld; -Det har været det værste år i mit liv, fortæller Sarah Zobel. Ifølge Ekstra Bladet bringer det nye nummer af ”Cover Kids”, de udkommer i morgen, et åbenhjertigt interview med Sarah Zobel, der fortæller om den svære beslutning om at gå fra sin mand Alexander Kølpin for at være sammen med sin nye kærlighed sangeren Burhan G. - Jordskælv og vulkanudbrud på samme tid. Sådan er det at blive skilt, fortæller Sarah Zobel i interviewet. Hun forklarer, at en skilsmisse er meget mere end at sige farvel til den mand, man har elsket og delt et langt liv med. -Det er jo ikke bare et forhold, det går ud over, De er hele ens liv. Børn, økonomi, bolig, familien og svigerfamilien. Det er rædselsfuldt. I interviewet pointerer Sarah Zobel også, at det ikke er nemmere at forlade et forhold end at blive, når forholdet er svært. - Jeg mener faktisk, at det på mange måder er omvendt – selv om det er to valg, der er svære at sammenligne. Når man vælger at bryde et ægteskab, så handler det jo ikke bare om at rydde lidt ud i et klædeskab. Det er en livsomvæltning af den store slags, forklarer Sarah Zobel. Hun sammenligner det med, at alt bliver kastet op i luften og skal lande et nyt sted. I dag har hun og eksmanden Alexander Kølpin delt deres to børn, Roberta og Vincent, lige mellem sig. Men selv om det betyder, at Sarah Zobel kun har sine børn halvdelen af tiden, synes hun, at hun er blevet en bedre mor. - Jeg suger hvert sekund til mig og siger ”jeg elsker dig overalt på jorden” hvert andet øjeblik. Sarah Zobel fortæller også åbent, at hun har benyttet sig af en psykolog i den svære skilsmissetid. Og også den nærmeste familie har været der for hende. Specielt søsteren Rigmor Zobel og faderen Peter Zobel. I sidste uge kunne Ekstra Bladet fortælle, at Sarah Zobel og Burhan G har købt en stor kæmpe lejlighed med udsigt oversøerne til at danne ramme om deres nye liv sammen.         ;Onsdag, 7. august 2013
Dustin Hoffman behandlet for kræft; Den populære og højt respekterede skuespiller Dustin Hoffman har, ifølge Ekstra Bladet, for kort tid siden gennemgået en operation for cancer. Det bekræfter skuespillerens agent, Jodi Gottllieb, overfor magasinet People. - Det blev opdaget tidligt, og han har gennemgået en vellykket operation. Dustin har det godt, siger agenten til magasinet. Distin Hoffman er erklæret rask efter operationen, men de kommende år skal han følge et program med hyppige undersøgelser. På den måde sikrer man, at lægerne kan gribe hurtigt ind, hvis canceren skulle vende tilbage. Agenten ønsker ikke at oplyse, hvilken kræftform det er, Dustin Hoffman er blevet behandlet for.   ;Onsdag, 7. august 2013
David Beckham har fået tilbud om at spille skurk; David Beckham har tidligere udtalt, at han vil stoppe med fodbold. Siden har han blandt andet optrådt i undertøjskampagner for H&M. Nu fortæller Norsk Se og Hør, at Beckham, ifølge Contactmusic, har fået tilbudt en skurkerolle i Matthew Vaughns nye spionfilm ”The Secret Service”. Det skulle være skuespilleren Colin Firth (fra Kongens Tale), der selv spiller med i filmen, som har ønsket at få David Beckham som kollega. Og instruktøren har derfor indskrevet en skurkerolle til fodboldhelten. David Beckham elsker film og har lyst til men filmrolle, men han har endnu ikke besluttet om forespørgslen skal besvares med et ja. Meget kunne dog tyde på, at svaret bliver positivt, for David Beckham har længe været interesseret i, at prøve sig selv af som filmskuespiller. Og han skulle oven i købet have fået gode råd og tips af sin ven Tom Cruise, der jo må siges at have en vis erfaring fra filmens verden at trække på.         ;Onsdag, 7. august 2013
Sussi La Cour: Ud af min comfort zone; Vil du have en smækker krop som Sussi La Cours? Så er det med at finde løbeskoene frem, for forretningskvinden og den tidligere ”Langt fra Las Vegas”-stjerne ligger ikke på den lade side. Hun elsker at løbe, og i en artikel i IN skriver hun om sine erfaringer med den nye og intense træningsdisciplin Move-ment. Beslutningen om at presse sig selv til det yderste blev truffet efter en hyggeaften med en god veninde, som fik Sussi La Cour til at indse, at der skulle træffes nogle afgørende livsstilsvalg, hvis hun ville blive med at føle sig ung indvendigt. - Jeg har brug for at komme ud af min ”comfort zone” og ud af den osteklokke, jeg har befundet mig i ganske længe, skriver hun i IN. En ny start Hun drog til Lanzarote for at møde personlig træner Folkert Hehrends, som lever af at coache folk til en bedre og sundere livsstil. Han har firmaet Move-ment, hvor filosofien er, at man skal have lige dele fokus på den fysiske såvel som den mentale del af et træningsforløb. Og netop den tanke er ifølge Sussi La Cour nødvendig. Det er ikke længere nok at være lækker. Man skal også have det godt med sig selv, og det kommer indefra. - Baller af stål har jeg haft. Men i dag skal der mere til for at gøre mig tilfreds, selvom en god røv kan se flot ud på min krop og tænde mine unge elskere, siger Sussi La Cour. Sådan kommer du i form som Sussi La Cour Det træningsforløb, som Sussi valgte, hedder ”Body Transformation”, og programmet varer i 70 dage. I løbet af træningsperioden skal man følge en anbefalet diæt, og man skal indstille sig på et hårdt fysisk opbyggende strukturforløb. - Folkert er tilhænger af at træne i naturen og benytte sig af de elementer, der findes, fx pulstræning i sandet på stranden, løb op ad stejle bakker eller seje frøhop på trapper, skriver Sussi La Cour i IN. - Jeg elsker simpelthen at løbe, og det vil jeg aldrig undvære! skriver hun LÆS OGSÅ:  Få de bedste og mest enkle kosttips fra Move-ment på IN.dk Læs også, hvordan du bliver skøn og sund som Ellen Hillingsø på IN.dk  ;Onsdag, 7. august 2013
Lone Hertz: Jeg er bange om sommeren;  – Jeg er tilbøjelig til at tage sorgerne på forskud, så når vi kommer så langt hen på sommeren, som vi er nu, kan jeg ikke lade være med at tænke på, at der er så kort tid tilbage. Derfor er foråret min yndlingsårstid. Foråret er fuld af forventningens glæde, og den vil jeg så nødigt slippe. Det er den, der er fremadskuende og giver håb, siger Lone Hertz til ugebladet SØNDAG i denne uge. Den 74-årige skuespillerinde og foredragsholder forklarer, at det gør hende bange, når sommertiden lakker mod enden. Så er der kun de lange og kolde årstider i sigte, og derfor skynder hun sig mod varmere himmelstrøg, når den sidste sol er slikket herhjemme. – Jeg nyder skam sommeren, men samtidig er jeg bange. Ligesom i et kærlighedsforhold. ’Jeg er så lykkelig, så lykkelig. Men gud, tænk, hvis det ikke varer ved.’ Sådan har jeg det også med sommeren. Og vi ved jo, at den ikke varer ved. Derfor stryger jeg af sted, gerne til enten Egypten eller Spanien, så snart efteråret nærmer sig. Der sidder jeg og arbejder. Det hjælper mig med at holde lidt på solen og sommeren, siger hun. Hun og søsteren, skuespilleren Helle Hertz, har ofte talt om tænkt på at bosætte sig i et land med et mere solrigt klima, siger hun. Deres ældste søster, Lis, boede netop i Spanien i mange år, inden hun vendte hjem til Danmark for nogle år siden. Men der er noget meget vigtigt, der holder Lone Hertz herhjemme. – Men jeg vil aldrig kunne flytte til et andet land. Det kan jeg ikke for Tomas (hendes søn, som er hjerneskadet og i øjeblikket på højskole i Hov). Tomas rammer mit liv ind. Det kan ikke være anderledes, siger Lone Hertz. LÆS OGSÅ:  Her er tricket til at undgå vintertristhed. Se det på Soendag.dk Helle Hertz: Jeg ville ønske, jeg ikke var blevet syg. Læs mere på Soendag.dk  ;Onsdag, 7. august 2013
Isabel Friis-Mikkelsen åbnede salon ;" Tirsdag aften åbnede Isabel Friis-Mikkelsen sin første butik med navnet ""Blow"". Det skete i Adelgade i Københavns indre by, hvor hun havde inviteret gode venner til en hyggelig åbning, som for det meste foregik udenfor i den varme aftenvind. Blandt gæsterne var naturligvis både hendes mor og far, Jarlen og Jaqueline Friis-Mikkelsen, som naturligvis ville se hvad deres datter havde stablet på benene. Men også Casper Christensen var naturligvis klar til at støtte sin kæreste på den store dag. ""Blow"", er et helt nyt koncept i København og den første af sin art i Danmark. - Jeg havde lyst til at lave denne type butik, fordi jeg synes det er en god ide og fordi jeg synes det mangler, fortalte Isabel mens champagnen flød og pindemadderne gik rundt på fadene. Konceptet i salonen er, at man inden man skal til fest slår vejen forbi Isabel, hvor man får sat frisuren op til narrestreger og får lagt et lag neglelak på i de nyeste farver og tendenser. Ideen har Isabel hentet fra nogle af sine mange ture til verdens metropoler. ";Onsdag, 7. august 2013
Matt Damon fra feminin elsker til macho-fyr; I marts i år havde filmen ”Behind the Candelabra” premiere. Filmen handler om den amerikanske pianist Liberace, der hele livet skjulte sin homoseksualitet. I filmen spiller Matt Damon Liberaces elsker, hvilket krævede, at han skulle indspille sexscener med Michael Douglas. - Michael og jeg var nervøse for, om vi nu gjorde det rigtigt, fortæller Matt Damon til B.T., om de kyssescener, de to stjerner skulle indspille. - Vi har mange homoseksuelle venner, og i kunstverdenen er der ikke mangel på homoseksuelle, så vi var hunderædde for at fremstille det forkert, forklarer Matt Damon til avisen. 9. august er der premiere på science-fiktion dramaet ”Elysium”. Her spiller Matt Damon en muskuløs og skaldet actionhelt. Optagelserne til filmen er for længst færdige, men ifølge B.T. er der stadig muskler under trøjen på Hollywood-skuespilleren. I forbindelse med indspilningerne, hvor Matt Damoin spiller figuren Max, skulle han være toptrimmet, skaldet og have tatoveringer over hele kroppen. - Det krævede så meget arbejde at komme til at se sådan ud, fortæller Matt Damon, der af instruktøren Neil Blomkamp blev sat til at styrketræne fire timer om dagen. - Det er jo ikke naturligt at se sådan ud. Folk, der ser sådan ud, er enten genetiske freaks, eller også bor de i fitnesscentret. Jeg ville under ingen omstændigheder bruge fire timer om dagen i et fitnesscenter. Det er så snæversynet og faktisk ret så vanvittigt, mener Hollywood-skuespilleren. Vanvittigt eller ej, så beviser den dygtige Matt Damon, hvor alsidigt hans talent er. Det rækker både til at spille feminin elsker iført paryk, makeup og en glimtende g-streng til, kort tid efter, at dukke op på lærredet som skaldet, hårdkogt macho-fyr.         ;Tirsdag, 6. august 2013
Grevinde Alexandra: Der er andet i livet end motion; Det er ikke til at se, at grevinde Alexandra er fyldt 49 år. Men selvom hendes gode udseende i høj grad skyldes hendes aktive livsstil, advarer hun mod, at motionen tager overhånd. Men selv føler hun sig ikke stresset over at skulle leve op til et sundhedsideal. - Jeg har det sådan med motion, at jeg gør det, jeg har lyst til, og jeg føler ikke, jeg skal præstere. Hvis jeg ikke kan nå det, så tænker jeg ikke, at jeg må ud og løbe i stedet for. For mig skal motion gå hånd i hånd med et liv, som kan rumme alt muligt andet også, siger Grevinden. Der er andet i livet end motion Hun har netop hørt i nyhederne, at der er dobbelt så mange, der dyrker ironman – den ultimative fysiske udfordring med 3,8 kilometers svømning efterfulgt af 180 kilometers cykling og et maraton. Og hun er uden tvivl imponeret over dem, der mentalt kan tune sig til at træne flere timer hver dag – og også stolt af de venner, der har gennemført. LÆS OGSÅ:  Grevinde Alexandra er stolt af forholdet til Joachim Få seneste nyt om grevinde Alexandra  - Men undskyld mig, der er også andet i livet end bare motion, siger Grevinden. Det samme gælder alle de nye sundhedskoncepter - som rawfood og stenalderkost - der skyller ind over os i øjeblikket. - Igen må jeg sige: Alt med måde. Jeg læste en artikel forleden, som jeg måtte grine lidt ad. Den handlede om stenalderkost – og jeg må indrømme, at jeg ikke er ekspert, så jeg ved ikke nok det til at give min klare mening. Men jeg læste bare, at det var så fint, at vi gerne ville spise, hvad stenaldermanden spiste, MEN – hvis du stiller stenaldermanden op ved Kongens Nytorv og beder ham om at krydse vejen, så vil han enten dø af forurening eller blive kørt ned. Stenalderkost er der ikke noget galt med, men man skal huske at se situationen i dens helhed. Det handler igen om, at man lytter til sin krop, og ikke være overfanatisk med noget, siger Grevinde Alexandra. En sød tand Selv har hun en lille bitte dårlig vane: - Jeg har en sød tand. Jeg skal altid have noget sødt efter et måltid. Det kan bare være noget småt: En småkage eller et stykke chokolade. Jeg vil gerne kunne tage en dag eller to uden sukker, men jeg har en ret sød tand – og sukker er ikke supersundt for én, siger hun. LÆS OGSÅ:  Læs her, hvorfor Prinsesse Marie syntes, det var svært at miste sin anonymitet, da hun blev gift med Prins Joachim På søndag.dk kan du læse, hvordan Grevinde Alexandra har det med at være 40+  ;Tirsdag, 6. august 2013
”Goddaw jeg hedder Lars Larsen” fylder 65; Tilbage i 1979 åbnede Lars Larsen sin første forretning på Silkeborgvej i Aarhus. Navnet var ”Jysk Sengetøjslager”. På sin 65 års fødselsdag i dag kan han se tilbage på 34-års succes som erhvervsmand. Nu hedder firmaet slet og ret ”JYSK” og er vokset til et imperium med 2.000 forretninger i 34 lande og omkring 17.500 medarbejdere. Dynekongen er langt fra født ind i sin succes. Den er selvskabt fra bunden. Han er nemlig vokset op i fattige kår i Nordvestjylland. Med en far, der var kartoffelavler, en mor, der arbejdede som oldfrue på et hotel og med tre ældre søskende. Faderen, Lars Kristinus Larsen, døde tidligt, så ham har Lars Larsen aldrig kendt, oplyser B.T. på sin navneside. Tidligere har Lars Larsen fortalt om sin opvækst til avisen: - Der blev grinet noget, fordi jeg gik i mine storebrødres aflagte tøj, som var stoppet mange gange. Det irriterede mig meget, og den nedlandende mobning fra de andre knægte opbyggede en trang i mig til, at jeg nok skulle vise dem. Det har givet mig modstandskraft og en vis terrieagtig stædighed til at klare mig igennem. Lars Larsen har også fortalt til avisen, at det fra barnsben har siddet dybt i ham at skulle spare og tænke over, hvad man bruger pengene til. - Nogle vil sige, at jeg er småfornæret, men jeg mener nu snarere, at jeg er prisbevidst. I dag er han så succesfuld, at han er Danmarks næstrigeste mand med en formue på 3,6 millliarder, men som bestyrelsesformand har han stadig hænderne på roret i JYSK. Den 40-årige søn Jacob Brunsborg er udset til at overtage roret, når farmand slipper det. Datteren Mette koncentrerer sig om at være landmand på sin gård i Nordjylland. I fritiden er Lars Larsen en passioneret golfspiller og elsker også at rejse. Og hvis dagen i dag bliver fejret hjemme i Silkeborg, hvor han har boet siden 1984 – lige ned til søen – kan det jo være, han sejler sig en tur med fru Kristine Brunsborg.   ;Tirsdag, 6. august 2013
De unge mødre-Natacha Nikita: Accepterer søns nye familie; I omkring halvandet år har Natacha Nikita fra ”De unge mødre” kæmpet for at få sin tvangsfjernede søn, Remi, tilbage fra den plejefamilie, hvor han er anbragt. Det har dog indtil videre været uden held, og forholdet til plejefamilien har været præget af uoverensstemmelser og konflikter. Men sådan er det ikke længere. - Jeg har sluttet fred med Remis plejefamilie. Jeg har givet slip på mit had og accepteret, at de er Remis familie, fortæller Natacha Nikita nu til realityportalen.dk. Sammenbrud førte til samarbejde Det var et sammenbrud foran plejemoderen, som blev vendepunktet for Natacha Nikita og Remis nye familie. - Der skulle et sammenbrud til, før vi kunne snakke godt om tingene. Og da jeg fortalte hende, hvordan jeg havde det, så blev det hele nemmere. Jeg har accepteret, at Remi ser hende mere som mor end mig, og at jeg ikke kan være den mor, som jeg skal være for Remi lige nu, siger Natacha Nikita. Samtidig fik en ven hende til at indse, at det var i orden at have det på dén måde. - Jeg talte med en ven, som fik mig til at indse, at det er okay, at jeg er lykkelig, selvom Remi er i pleje, og at han stadig ville elske mig, hvis jeg giver slip, siger Natacha Nikita. Vil stadig gå rettens vej Natacha Nikita har dog ikke opgivet at få sin søn tilbage en dag og fortsætter derfor med at appellere kommunens beslutning om at tvangsfjerne Remi. - Selvom jeg har valgt at se anderledes på tingene, så prøver jeg stadig Landsretten, for jeg kan ikke leve med mig selv, hvis ikke jeg prøver, siger hun. ;Tirsdag, 6. august 2013
Tina Dickow allerede gravid med barn nummer to; Det kommer som noget af en overraskelse, at den 35-årige sanger Tina Dickow allerede venter barn nummer to – kun knap et år efter hun fik sønnen Emil. Graviditeten kommer tilsyneladende også lidt bag på Tina Dickow selv, eftersom hun havde planlagt en efterårsturné, som hun nu må aflyse. Den vordende mor, der bor på Island sammen med kæresten og den vordende far Helgi Johnsson – som også er far til sønnen Emil - beklager ifølge Ekstra Bladet, den aflyste turné. Men mon ikke hendes fans har forståelse for grunden til aflysningen, som jo klart skyldes en må meget glædelig begivenhed. De aflyste koncerter i oktober og november er flyttet til maj 2014. På Tina Dickows website oplyses, at de billetter, der er købt til efterårsturnéen gælder til koncerterne i maj 2014, hvis man ønsker det. - Jeg er rigtig ked af, at vi må flytte turnéen, men håber, at alle har lyst til at være med i maj i stedet. Til den tid vil vi til gengæld kunne tilføje nogle nye sange og gøre denne turné til noget endnu mere særligt, oplyser Tina Dickow i en pressemeddelelse.   ;Tirsdag, 6. august 2013
Vild luksus: Uffe Buchard sætter sommerhuset til salg; Uffe Buchard har tilsyneladende forstået, at et sommerhus købt i det velstandsboomende år 2006 ikke nødvendigvis kan sælges til samme pris i 2013. Noget usædvanligt har den 46-årige modeboss og hans sommerhus-medejere, Jacob Petersen og Kim Grenaa Petersen, valgt at sætte deres fritidsbolig i nordsjællandske Vejby til salg for mindre, end hvad de selv betalte for boligen for syv år siden. Det 126 kvadratmeter store sommerhus, er kommet på markedet med et prisskilt på 3.750.000 kr., og det er 85.000 kroner under 2006-salgsprisen på huset. Det skriver Boliga Kendte. Ifølge kendis-mægleren Pernille Sams, som står for salget, er der tale om et ”veldesignet og ultralækkert fritidshus”, bl.a. med en stor, svævende udendørs træterrasse og en grund på 1200 kvadratmeter. Købt og solgt Uffe Buchard har både været i køberens og sælgerens rolle på boligmarkedet i de seneste tre måneder. I april købte han en toværelses ejerlejlighed på Halmtorvet på Vesterbro i København for 3,3 millioner kroner, og i juli fik han solgt sin ejerlejlighed i Nybrogade i det indre København for 4,6 millioner kroner. Se Uffe Buchards sommerhus her ;Tirsdag, 6. august 2013
Casper Christensen: Der er en regning, der skal betales; Komikeren og skuespilleren, Casper Christensen, klager ikke. Det han da heller ikke grund til. Han er 44, hans karriere kører fint, og han har en ung, smuk, 18 år yngre kæreste, Isabel Friis-Mikkelsen. De 44 år generer ham ikke det fjerneste. Til Ritzau fortæller han, at han har det bedre end nogensinde før, skriver eb.dk. - Alder er en flyvsk ting. Den ændrer sig jo hele tiden, og det gør ens opfattelse af den også, siger han til nyhedsbureauet. Årene før han fyldte 40 var faktisk værre for den populære komiker. - Når man fylder 41 eller 42, begynder man at have noget erfaring og noget styrke bag de ting, man tænker og siger. Man har muligheder, og man kan fravælge de ting, man ikke kan lide. Det er her, jeg har haft det bedst med mig selv. Ikke sjovest, men bedst. Netop det med at have det sjovt har Casper Christensen fået et lidt ændret syn på med alderen. Han har lært, at alt har konsekvenser – også din levevis. - Der er ikke noget, der hedder det søde liv. Der er en regning, der skal betales. Hver gang, man har haft det sjovt, så koster det. Casper Christensen erkender, at han på mange måder lever et utrolig nemt liv. - Men det skal jo også finansieres, lyder den modne konklusion.     ;Tirsdag, 6. august 2013
Nu skal Danmarks skønneste hjem igen findes; TV-station har nemlig besluttet at sende endnu en sæson af boligprogrammet ”Danmarks skønneste hjem”, hvor seerne kommer på jagt efter landets skønneste hjem med Eva Harlou, Jannik Martensen-Larsen og Niels Erik Folmann. Bliver det den store arkitekttegnede villa i Midtjylland, kollegieværelset på Fyn, slottet ved Limfjorden eller et helt andet hjem, der skal kåres som Danmarks skønneste? Det er spørgsmålet som programmet gennem 10 afsnit vil afdække. I hvert afsnit rejser dommerne til en ny egn af landet, hvor tre personlige, originale og inspirerende hjem dyster om deres gunst – og en plads videre mod finalen. Seerne kommer i løbet af programmerne indenfor i 27 skønne og vidt forskellige hjem. I hver af de ni egne, dommerne besøger, udvælger de ét hjem, der skal gå videre, og til slut udvælger de tre hjem til finalen. Her er det seerne, der afgør, hvem der skal løbe af med den ærefulde titel som ”Danmarks skønneste hjem” og førstepræmien på 100.000 kroner. ”Danmarks skønneste hjem” sendes i 10 afsnit og har premiere den 19. august klokken 20.00 på DR1. ;Tirsdag, 6. august 2013
Victoria Beckham lancerer sin efterårs-kollektion; Så er det tid til, at verdens kvinder skal gøre kreditkortene klar, for den 39-årige designer Victoria Beckham lancerer nu sin nyeste kollektion, som kan købes i hendes webshop. Det er efterår/vinter kollektionen 2013 for Victoria, Victoria Beckham, der nu er tilgængelig i webshoppen, som blev lanceret tilbage i marts. Offentligheden fik en forsmag på kollektionen, da Victoria Beckham i juni løftede sløret for sin kollektion designet med henblik på overgangsfasen mellem sommer og efterår bestående af tøj og håndtasker. Nu er hele kollektionen ude med flere elementer, der kan holde dig varm og stilfuld, når sæsonen begynder at vende. LÆS OGSÅ:  Beckhams søn springer ud som Burberry-model – se billederne David Beckham på forårstur med lille Harper  Ligesom de modeller, som Victoria tidligere selv har vist frem på catwalken, så får man i kollektionen en række simple men smarte kjoler sammen med en række smart syede beklædninger inspireret af herredesign. For eksempel en sort og hvid kjole, der ligner den ærmeløse frakke af eget design, som Victoria Beckham på et tidspunkt selv er blevet spottet i. Hvis den minimalistiske smoking-kjole fra efterår/vinter kollektionen synes lidt for smart, så har Victoria Beckham også designet en lille, klassisk kjole i sort, som har fået en moderne opdatering takket været en mindre paillet-detalje, som nok skal få en del opmærksomhed næste sæson. Kvinde med bred smag Måske er noget af det mest interessante ved kollektionen, at Victoria Beckhams fokus på fine men stadig tilgængelige silhuetter som for eksempel med en overdimensioneret, bordeauxfarvet sweatshirt. Den rummelige tekstur ser hyggelig nok ud til at være anvendelig, når der skal dyrkes sport på fridage, men samtidig elegante nok til også at kunne bæres på kontoret. Denne form for dobbelthed lægger godt i tråd med den måde, som Victoria Beckham tidligere har beskrevet den kvinde, hun designer til, da hun viste sit tøj frem under modeugen i New York. - Jeg føler, at Victoria, Victoria Beckham-kvinde denne sæson er en dedikeret intellektuel med sans for humor. Hun kan bære alt med selvsikkerhed, men alligevel vælger hun enkeltheden ved en kjole. Hun marcherer hellere end går, hun drikker espresso, og hun er opslugt af bøger og kunst og film. Og hun er undergravende sexet uden at anstrenge sig. Jeg ville gerne møde hende, skrev Victoria Beckham dengang i præsentationen. Victoria Beckham modtog i 2011 prisen årets designer ved den årlige British Fashion Awards. LÆS OGSÅ:  Se her det sjældne billede, hvor Victoria Beckham smiler på ELLE.dk Læs på ELLE.dk, hvilken budgetvenlig creme, Victoria Beckham ikke kan undvære  ;Tirsdag, 6. august 2013
Nu er Esben fra De unge mødre kærester med Lasse; I marts kom det frem, at Line Sofie fra ”De unge mødre” havde gennemgået en operation, hvor hun havde fået fjernet sine bryster. Hun havde fået sit hår klippet drengekort og havde taget navnet Esben. Dette var blot ét led i hendes forvandling fra kvinde til manden Esben. I dag hedder bor Esben i Odense med sønnen Aksel, hvor han læser medicin. Aksel kalder mig Esben Dengang i marts sagde Esben, at sønnen Aksel havde haft lang tid til at vænne sig til kønsskiftet, og at det tilsyneladende faldt ham helt naturligt. - Det er jo ikke fordi, vores liv har forandret sig, fordi jeg har skiftet navn. Aksel kalder mig mor eller Esben, ligesom det passer ham, skrev han da på www.dubii.dk. Flyttede til Odense Esben opdaterer flittigt sin blog. Heraf fremgår det, hvordan han har tacklet hele forløbet med flytningen fra Taastrup til Odense sidste år sammen med Aksel. Esben var blevet optaget på medicinstudiet, men havde alligevel svært ved at være glad. - HALLO? Du er optaget på medicin. Hvorfor skriger du ikke? Springer op og løber rundt som en tosset? Ringer til nogen og hviner? Fordi jeg ikke kan være læge, når jeg ikke er mig, skriver Esben på bloggen. - Man kan faktisk godt blive bange, når man er 22, har en dreng på 4, er flyttet til en ny landsdel, er blevet forladt, skal begynde på et nyt studie og som den eneste i hele verden ved, at man slet ikke er den, alle tror man er. Så det blev jeg. Bange, skriver han videre. Kæresteferie med Lasse i Berlin Nu er der imidlertid sket noget i Esbens liv, som har gjort ham glad igen: - Nu er jeg tilbage igen (efter en i øvrigt helt olympisk kæresteferie med Lasse i Berlin) og føler, det er på sin plads med en lille opfølgning eller svar på tiltale om man vil, skriver Esben på sin blog. Det kan måske virke lidt besynderligt, at man skifter køn (til mand, red.) for at blive kærester med en mand, men Esben er i dag helt afklaret med sit valg: - Jeg troede, at jeg skulle til at leve mit liv på en hetronormativ måde. Mand og kvinde. Og det kunne jeg helt sikkert også sagtens se mig selv i. Men så mødte jeg Lasse. Og det er ikke fordi det ryster mig totalt i min grundvold at blive forelsket i en fyr, for det tager jeg egentlig meget afslappet, skriver Esben. Kan ikke få børn sammen Dog har situationen åbnet for ét helt centralt dilemma: - En af de store ting, jeg måtte forene mig med, var tanken om ikke at få flere biologiske børn. Hvad betyder biologi? Ingenting -tænkte jeg! Og det mener jeg egentlig helt oprigtigt. Jeg har aldrig tænkt, at jeg ikke skulle have flere børn, men jeg forestillede mig, at jeg en dag ville møde en kvinde, som kunne føde dem, skriver han. Esben erkender, at ’denne konstellation’ komplicerer mulighederne for at skabe familie en dag. Min krop er blevet mit hjem Han oplyser i sit indlæg den 27. juli, at det er fem måneder siden, at han blev opereret. Cirka én måned senere begyndte han at tage hormonindsprøjtninger. Lige om hjørnet begynder 2. år på medicinstudiet. Det tegner til at blive et lykkeligt år for Esben: - Det røde hus på ringvejen er blevet mit hjem. Odense er blevet mit hjem. Min krop er blevet mit hjem, skriver han. LÆS OGSÅ:  Line Sofie fra De unge mødre har skiftet køn Nanna Eliasen fra De unge mødre har fået en ny kæreste  ;Mandag, 5. august 2013
Simon Cowells skandale-faktor fortsætter; Normalt er det en glædelig nyhed, når det annonceres, at der er et nyt lille liv på vej. I tilfældet med den britiske ”X Factor”-dommer Simon Cowell, der skal være far for første gang, er det glædelige budskab allerede noget mudret. Moderen til barnet, 36-årige Lauren, er nemlig gift med Simon Cowells bedste ven, ejendomsmægler og casino-ejer Andrew Silvermann. Og netop det, at den 53-årige Simon Cowell skal have sit første barn sammen med sin bedste vens kone, har sendt chokbølger gennem den britiske presse. De kommende forældre – Lauren og Simon – har kendt hinanden i årevis, og da Lauren havde ægteskabelige problemer, valgte hun at søge trøst hos vennen Simon Cowell, skriver B.T. ”X Factor”-dommeres trøst er så angiveligt resulteret i en graviditet, som Simon Cowell, ifølge den britiske presse, ikke fornægter at være årsag til. Den anden – og stadig ægtemand – Andrew Silvermann, vil nu, forståeligt nok, skilles. Simon Cowell skulle allerede være indstillet på, at han gerne både vedstår sig faderskabet og gerne vil være en del af det kommende barns liv. Men om han vil gifte sig med moderen er der ingen forlydender om. Foreløbig skulle den evige ungkarl Simon Cowell være fløjet til Frankrig sammen med to ekskærester, som han rådfører sig med. Lauren Silvermann plejer sin graviditet i USA, hvor hun også kæmper for at få forældremyndigheden over den syvårige søn, hun har med sin kommende eksmand, Andrew Silvermann. ;Mandag, 5. august 2013
Video: Oprah Winfrey angrebet af elefant; Den verdensberømte TV-personlighed Oprah er kommet hjem med en oplevelse fra sin rejse i Afrika, der nok kan få hårene til at rejse sig på de fleste. Under en nylig ferie i Tanzania med kæresten Stedman Graham, blev parret og deres safaribil udsat for en temmelig vred og utilfreds elefant, der i raseri gjorde flere udfald mod deres bil. - Vi havde netop sat os ind i bilen efter at havde bevæget os rundt. Så ser vi pludselig nogle elefanter ved et vandhul. En af elefanter ser os og bliver irriteret, udtaler Oprah Winfrey ifølge Contactmusic.com. Oprah har delt en video af begivenheden, som du kan se herunder…  ;Mandag, 5. august 2013
Prins William og Kate underskriver fødselsattest; Prins William, der også har titlen ”Duke of Cambridge” (Hertug af Cambridge) skrev enkelt og simpelt ”William”, da han fredag morgen underskrev den officielle fødselsattest på sin og hertuginde Catherines førstefødte, sønnen prins George. Britiske Hello Magazine oplyser, at der i attestens felt for ”Beskæftigelse” er skrevet ”Prins” ved William og ”prinsesse” ved Kate, selvom Kates officielle titel er hertuginde. Interessant er det, hvis man ser tilbage på fødselsattesten for William fra 1982. I den attest var der nemlig intet felt til at beskrive prinsesse Dianas beskæftigelse. Moderens beskæftigelse er først taget med på det officielle certifikat i 1984. To dage efter fødslen den 22. juli klokken 4.24 på St. Mary’s Hospital i Paddington, annoncerede Kate og William, at deres søn har fået navnet George Alexander Louis. Og nu er prinsens fødsel altså officielt registreret.     Foto: AOPHer er den underskrevne fødselsattest med prins Williams navn.  ;Mandag, 5. august 2013
Her stripper Jennifer Aniston på det hvide lærred; Som Rachel i succes-serien ”Venner”, fik Jennifer Aniston masser af opmærksomhed, ikke mindst på grund af sin veldrejede skikkelse. Nu viser den 44-årige skuespiller hvad hun har at byde på, i den kommende amerikanske komedie, der herhjemme får titlen ”Familien Miller... langt over grænsen”. Den tidligere ”Venner”-skuespiller har nemlig rollen som stripper i komedien, og den rolle klarer Jennifer Aniston uden store problemer. Og Aniston havde da heller ikke de store betænkeligheder ved at sige ja til rollen, afslører filmens instruktører Rawson Marshall Thurber. - Hun syntes vældigt godt manuskriptet og ville have rollen, og hun var helt frisk på stripscenerne, udtaler Rawson. Skulle nogen få den mistanke, at den 44-årige Jennifer Aniston har benyttet sig af en stand-ind, så kan de godt tro om igen, hævder Rawson og uddyber. - Hun er i topform og er tilfreds med sin egen krop. Herunder kan du se traileren for filmen der får dansk premiere den 15. august.  ;Mandag, 5. august 2013
Frederik Fetterlein klar til at strippe på lystyacht; Frederik Fetterlein var sammen med håndboldlandsholdets store stjerne Hans Lindberg på gæstelisten, da Remee holdt et mega-pary på en stor lystyacht, som lå til kajs ved Amaliehaven bag kronprinsparrets palæ på Amalienborg. Fetterlein og Lindberg havde med flere andre venner været i byen for at fejre håndboldlandsholdsspillerens fødselsdag, og efter en god middag, gik de om bord på yachten, hvor også Cecilie Hother fra TV 2 samt flere andre kendisser var på plads. Lindberg fortalte ved ankomsten BILLED-BLADETs udsendte, at han havde bestilt Fetterlein til at strippe på dækket lidt senere, og den udmelding fik de to herrer og flere andre omkring dem til at knække sammen af grin. Remee, som stod bag arrangementet, virkede glad og afslappet efter en skøn lørdag i København. Inden festen på lystyachten havde Remee i øvrigt været til racerløb i Bellahøj, hvor han sammen med prinsesse Marie fulgte prins Joachims bedrifter på banen. ;Søndag, 4. august 2013
Lone Hertz: Derfor fik jeg en depression; Sidste sommer blev alting for meget for den ellers så livsglade Lone Hertz, og hun, der ellers altid er i gang især med at skrive, orkede pludselig ikke engang at stå op om morgenen. Lægen anbefalede lykkepiller, og det takkede hun ja til. - Jeg fik en depression. Det var det, det var! Pillerne gav mig nu ingen lykke, kun kunstig energi til at gøre rent døgnet rundt. Skrive kunne jeg ikke, så pillerne røg ud i toilettet efter 14 dage, siger Lone Hertz til ugebladet SØNDAG i denne uge. Alt for høje tekniske krav Det var hverken sorg over at have mistet eller forlist kærlighed, der fik hende til at bukke under. Men snarere følelsen af at blive rendt over ende af udviklingen. – Det er hele denne digitalisering af alting, der rider mig som en mare. Det var ikke alene det, selvfølgelig. Men det var det, der netop blev dråben. Jeg synes, omstillingen foregår så ukærligt og uden hensyntagen til, at vi ikke alle er ens og lige praktisk disponerede for at forstå os på computere. Når man nu indfører hele denne digitale verden med et fingerknips, og der i øvrigt sidder en masse mennesker med udmærkede åndsevner, men som man trækker en helt ny tankegang ned over hovedet på, så kunne man i det mindste gøre det på en hensynsfuld måde, siger Lone Hertz om de store krav, der efterhånden bliver stillet til både unge som ældre om skulle klare alt via en computer. Vi gør det ukærligt Lone Hertz henstiller til, at vi husker at tage hensyn til den generation, der ikke er vokset op med adgang til den digitale verden, og at vi ikke udelukker de mennesker fra samfundet, som ikke magter at omstille sig i så højt et tempo.  – Det er ikke, fordi jeg synes, at udviklingen ikke skal være der, for det skal den da. Jeg spørger bare: Behøver man at fare så råt frem? Og igen, det er ikke, fordi jeg ikke kan finde ud af at bruge en computer. Jeg kan efterhånden endda selv finde ud af at løse nogle af de tekniske problemer, der opstår. Men jeg er meget upraktisk. Og det har jeg altid været, siger Lone Hertz.  ;Søndag, 4. august 2013
 Vild med dans-venner til vild Miss-fest; Der var gang i den fra første fløjt, da Lisa Lents inviterede venner og en flok purunge, smukke kvinder til Miss World Denmark-fest på First Hotel i København lørdag aften. Anledningen var Miss World Denmark-skønhedskonkurrencen, som blev afviklet i flotte rammer og med Lisa Lents som hovedkraft bag arrangementet og dommer i øvrigt. Men midt i al spændingen med konkurrencen, så fik arrangementet også karakter af en ”Vild med dans”-genforeningsfest af den vilde og sjove slags. Blandt de mange nuværende og tidligere deltagere i TV 2’s dansekonkurrence var udover Lents også Claudia Rex, Thomas Evers og Ronnie Handskemager, som poserede for BILLED-BLADETs fotograf i forbindelse med velkomstdrinken, der tilsyneladende havde den skønneste virkning på ”Vild med dans”-vennerne. De var i hvert fald med til at sørge for, at stemningen var skøn fra start til slut på en stor Miss-aften. ;Søndag, 4. august 2013
Jennifer Aniston: Jeg skulle være gået i terapi; Den 44-årige skuespiller Jennifer Aniston taler åbent om sit kærlighedsliv og sine svære år i 30’erne i et nyt interview med Glamour magazine. Ligeledes bliver forholdet til Justin Theroux, hendes holdning til terapi og personlige stil bragt på banen. I interviewet fortæller stjernen sammen med sin medspiller Jason Sudeikis fra filmen Familien Miller… langt over grænsen om deres liv i 30erne. Hvert årti i Jennifer Anistons liv bliver vurderet, og her får 20erne mærkatet ’OK’, mens hun tøver mere med at sætte en fællesnævner for sine 30ere. Dette var nemlig i løbet af dette årti i hendes liv, at hun giftede sig med Brad Pitt, og efterfølgende måtte håndtere skilsmissen fra ham. Det gjorde heller ikke tingene nemmere, at han efter bruddet under massiv mediebevågenhed indledte et forhold til Angelina Jolie, som han mødte under indspilningen af filmen Mr. and Mrs. Smith, mens han stadig var gift med Jennifer Aniston. - Gå i terapi. Ryd op i al lortet. Ryd op i alle giftstofferne og larmen. Forstå hvem du er. Uddan dig selv i selvet, lyder Jennifer Anistons råd til sit jeg i 30erne. Lykke er et valg Skuespilleren har også fundet ud, at der ikke er det store formål med at fortryde noget i sit liv, og derfor er hendes velbefindende blevet betydeligt forbedret. Hun mener faktisk, alle kan blive lykkelige, hvis de virkelig elsker sig selv, og at det netop er det, som gør, at man kan tiltrække fremtidige partnere. - Du kan gøre en del ting om. Hvis du ikke er lykkelig, kan du blive lykkelig. Lykke er et valg. Det er det, jeg virkelig føler. Ligesom når venner nægter at blive lykkelige, nægter at rejse sig over det sted, hvor de er, siger hun. Jennifer Aniston er nu i 40erne, og hun udtaler, at hun er lykkelig i sit forhold med Justin Theroux. Hendes seneste film Familien Miller… langt over grænsen får dansk premiere den 15. august. LÆS OGSÅ:  Se når kendte folder sig ud i de ucensurerede klip fra kendis-sexvideoer på Q.dk Se de kendte, der blev grebet i at glo på bryster i galleriet på Q.dk  ;Søndag, 4. august 2013
Fantastiske Jeanette Ottesen Gray vinder VM-guld; Lørdag gav den danske svømmepige alt hvad hun havde i sig, og fejede al konkurrence til side i bassinet i Barcelona. Jeanette Ottesen Gray lagde sig i front fra start fra sin position på bane 4 og blev aldrig indhentet, skriver bt.dk. Jeanette Ottesen Gray fik en flot tid på 25.24 sekunder, hvilket er nordisk rekord og kun 17 hundrededele langsommere end verdensrekorden. Kinesiske Lu Ying lagde hånden på bassinkanten efter 25.42 sekunder og tog dermed sølvet. Ranomi Kromowidjojo fra Holland vandt bronze. Dermed levede Jeanette Ottesen Gray fuldt ud op til favoritværdigheden efter en semifinale, hvor hun satte konkurrenterne til vægs ved at vinde sit heat. Dagens sejer bringer nu Danmark op på tre medaljer. Foruden Jeanettes guld er der sølv til Lotte Friis og Rikke Møller Pedersen. ;Lørdag, 3. august 2013
Anne Linnet sænker prisen på sommerhuset; Der er god plads på Anne Linnets landejendom nær Skagen – hele 168 kvadratmeter sommerresidens vil den 60-årige sangskriver gerne skille sig af med. Og nu giver Anne Linnet kæmpe rabat på hele herligheden – 1.750.000 kroner kan man spare, skriver SeogHør.dk. Dermed koster sommerboligen 3.750.000 kroner. Med en grund på hele 30.000 kvadratmeter, ligger huset i Kandestederne - tæt på turistmålet Råbjerg Mile, sandbanken som flytter sig rundt i landskabet.  Klik her og kom indenfor i Anne Linnets sommerbolig.  ;Lørdag, 3. august 2013
Thomas Herman: Her er den bedste TV-kok; Hvilket madprogram foretrækker du? Det er nemt, ’River Cottage’.  Hugh Fearnley-Whittingstall er ret fantastisk, og jeg kan godt lide filosofien bag programmerne (at spise bæredygtigt – red.), og at de medvirkende er så nærværende. Hvilken TV-kok er den bedste? Her synes jeg, Jamie Oliver har gjort det godt. Især da han var helt ung. Den mand er skabt til at lave TV-programmer. Han kan formidle stoffet, og så er han også meget tilstede i sine udsendelser og brænder for faget. Hvad er din yndlingsret? Det har meget med mit humør at gøre. En dag kan jeg godt tænke mig en sprød and. En anden dag Ceasar Salad. Eller tarteletter med høns i asparges. Det skal ikke være raffineret med for meget mystik, men bare smage godt. Som f.eks. saltbagt selleri – uhm. Er der et TV-program, du kunne tænke dig at medvirke i? Den er svær. Der er mange programmer at vælge imellem. Men jeg kunne godt have tænkt mig at være med i et program med Keith Floyd (nu afdød engelsk TV-kok på BBC – red.). Han lavede sjov mad og var beruset 99,9% af tiden. Men han var meget nærværende, og det kunne være sjovt at være gæst i hans program. Hvorfor tror du, at madprogrammer er så populære? Jeg tror, at interessen for mad er som med kunst. Det er blevet et statussymbol at lave god mad. Og så kommer alle sanser i spil – hvor du lugter maden, smager den, ser den, føler den og kan høre den, som når du knækker en gulerod. Men hvor kunsten appellerer til et mindre publikum, er madlavning forståeligt for 90% af befolkningen. Mad er kommet for at blive. Kokkene har også fået rockstjernestatus. Noget som næsten begyndte med Henrik Boserup. Hvad er den største udfordring ved at lave mad på TV? Der er, at der bliver stoppet op så mange gange, som når kameramanden siger stop for at finde en ny kameravinkel. Så er der også ting, som skal forklares igen. Så der er mange brud, som er en udfordring. Hvad savner du på TV? Et godt gammelsdag informativt madprogram. Et madprogram for nørder, hvor tingene bliver lavet udførligt og forklaret. F.eks. som Claus Meyer har gjort det. Han var god til at gå i dybden med det, han foretog sig. Hvad er din bedste oplevelse på TV? Jeg synes, jeg har haft mange gode oplevelser. Én af dem jeg husker godt, er finalen i den første ’Masterchef’, hvor deltagernes niveau var højt, og der var en fantastisk energi under optagelserne. Ø-programmerne (’Puk og Herman går i land’ – red.) er en helt anden oplevelse. Øen Hven var som at komme til Italien. Jeg fik en øjenåbner på øen, hvor folk lever som for årtier siden. ;Lørdag, 3. august 2013
Morten Resen fik telefonregning på 30.000 kr.; Som vært på ”Go'morgen Danmark” kommer man ind på både store og små emner i programmet, og derfor er det naturligvis en fordel, hvis man er velorienteret. Meeen mon ikke Morten Resens chef mener, at TV-værten godt kan skrue en lille smule ned for sit nyhedsforbrug? Resens afhængighed af TV 2 News resulterede således på et tidspunkt i en gigantisk telefonregning. - Jeg er en nyhedsjunkie! TV 2 News kører 24/7. Også i min bil på vej til arbejde - bare med lyd og uden billede. Det resulterede på et tidspunkt i et venligt opkald fra min chef, fordi jeg havde fået en telefonregning på den gode side af 30.000 kr. Det var vist firmarekord.  Nu har jeg et abonnement med fri data..., siger Morten Resen ifølge tjekTV.dk. Også vild med Spacey Nyheder er dog ikke det eneste i TV, som Morten Resen er afhængig af. - Lige nu har vi ”House of Cards”-abstinenser i privaten. De er først lige gået i gang med at optage sæson to, og jeg kan på ingen måde vente, til den får premiere. Den er nyskabende - og Kevin Spacey er vild!, jubler Morten Resen. ;Lørdag, 3. august 2013
Sådan plejer Annette Heick ægteskabet med Jesper Vollmer; Annette Heicks ægteskab har nået kobberbryllupsalderen. Den 41 årige sanger, skuespiller og brevkasseredaktør er gift med kokken Jesper Vollmer Heick, med hvem hun har sine to sønner på 9 og 4 år. Og for hende er det vigtigt at hun og gemalen husker at være kærester. Også når arbejde, børnepasning, opvask og stress fylder mest. Det fortæller hun til ALT for damerne. - Vores forhold er stadig meget lidenskabeligt, men det kommer ikke altid af sig selv. Vi gør os umage med at bevare passionen imellem os. For os har det seksuelle førsteprioritet. Hvis vi ikke ofte er intime sammen, så er vi ikke kærester, men venner. Derfor er vi opmærksomme på, at vi helst skal have sex flere gange om ugen, der skal i hvert fald ikke gå flere uger imellem. Og det kan godt være, vi nogen gange ikke orker, men så tager vi os sammen. Planlagt sex føles mekanisk lige i begyndelsen, men da det jo også er nydelse, så ryger det mekaniske hurtigt, siger Annette Heick til bladet. Hun og gemalen går også ud og spiser og tager på weekendture. Det sker gerne spontant, og især når parret kan mærke, at gnisten er for nedadgående. - Jeg vil godt lige understrege, at det ikke behøver at koste en bondegård at have kærestetid. Det kan jo også bare være at få børnene passet og så sidde og nusse i sofaen til en god film, siger Anette, der også synes, hun bliver en bedre kæreste, elsker og mor, når hun indimellem får tid til at pleje sig selv. - Når jeg alt for længe har tilfredsstillet alle andres behov og været total hausfrau med sure pligter, så er jeg ikke rar at være sammen med. Derfor gør jeg noget godt for mig selv en gang imellem. Så får jeg større overskud og har det godt med dig selv. Begær udspringer af, hvordan du har det med dig selv, så det skal tages meget alvorligt, mener Annette Heick.   ;Fredag, 2. august 2013
Xander: Jeg har aldrig tænkt på at blive kendt;" Xander debuterede med hitsinglen ""Det burde ikk´ være sådan her"" i september for snart tre år siden. Og sangens titel passer såmænd ganske godt på den situation, han senere havnede i. Det burde nemlig ikke være sådan, at Xander blev så kendt. For det har aldrig været hans ambition. I et interview med Metro Express, fortæller han, at han altid har lavet musik, men har aldrig drømt om at blive et kendt ansigt. - Der er mange, der gør alt for at få deres musik ud, og hvis det så lykkedes, bliver de helt vildt stjerneagtige og afhængige af at have fans. Jeg har aldrig tænkt på at blive kendt. Jeg har bare altid lavet musik, og så har jeg været heldig, at der var mange, der godt kunne lide, hvad jeg lavede, siger Xander, der godt ved, at han nu er popstjerne. - Popstjerne lyder så overfladisk, men det er jo det, jeg er. Og det er også cool nok. Men karriere er ikke kun popstjerne-delen. Jeg sidder stadig det meste af tiden og arbejder på min musik og går hele tiden og tænker i nye ideer, fortæller Xander, der sidst var dommer i ”Voice” på TV 2, og som i den forbindelse nok har fået sig en god diskussion med sin mor, Anne Linnet, der kort tid efter havde fornøjelsen af at være dommer i ”X Faktor”. ";Fredag, 2. august 2013
Puk Damsgaard: Det er hun mest bange for; Mellemøstkorrespondenten Puk Damsgård rapporterer fra krigshærgede områder rundt omkring i verden, og har oplevet et luftangreb, der var tæt på. Det kræver sin kvinde at bevare fatningen i den slags situationer, og selv om hun den nat var bange for at dø, har hun andre ting på listen, der er mindst lige så skræmmende.   I et interview i Alt for damerne bliver hun spurgt, hvornår hun sidst var bange for at dø, og det VAR under det før omtalte luftangreb i Syrien midt om natten. Men ellers er den hærdede krigskorrespondent bange for bier – for hvad nu, hvis hun er overfølsom overfor dem? Hun kan heller ikke lide, når tordenvejr er lige over hende, og indimellem kan hun også være bange for at flyve. Og så er der alvorlig sygdom, der, især da hun var yngre, kunne gøre hende frygteligt bange. - Engang regnede jeg sammen, at jeg ved at surfe på netdoktor. dk havde givet mig selv 14 diagnoser, griner Puk Damsgaard, der i interviewet også bliver spurgt, hvad hun aldrig kunne finde på at bruge penge på. - Gucci-tasker, svarer hun. Jeg forstår ikke, hvorfor kvinder bliver ved at synes, at det er skønt at give flere tusinde kroner for en taske, der i virkeligheden er grim og bare ét stort logo for firmaet, der designer den. Taskerne er jo ens og uden personlighed. Det er snobberi og dødkedeligt og uinteressant. Om de så var på tilbud til en halvtresser, ville jeg ikke købe en, siger Puk Damsgård. ;Fredag, 2. august 2013
Kvinder er vilde med Bendtners smykker ; Nicklas Bendtners drengedrøm om at skabe en smykkekollektion til mænd med kant blev en realitet i 2010 under navnet Nicklas Bendtner Jewellery. Nu præsenterer fodboldstjernen en udvidelse af sit smykkebrand under navnet NOBLE by Bendtner, og det sker blandt andet fordi mange kvinder har vist sig at være interesserede i hans kollektioner. -Til min overraskelse, oplever vi en stor efterspørgsel fra kvinder. Som et resultat af det, besluttede jeg mig for at dedikere udvalgte armbånd og halskæder fra vores Wildlife og Classic Collections udelukkende til kvinder. Med udvidelsen og de nyeste design, valgte jeg at skifte navn til NOBLE by Bendtner, da det er mere dækkende for den samlede kollektion, forklarer Bendtner, hvis smykker styles til kvinder og mænd i form af ringe, armbånd og halskæder, og de er alle repræsenteret i en bred vifte af forskellige farver. -Det er med en vis portion stolthed, at jeg nu kan præsentere mit smykkebrand under nyt navn. Og lanceringen af vores Website er vores seneste tiltag til udbredelse af mine smykkekollektioner i både Danmark, Skandinavien, Europa, USA og fjerneøsten, siger fordboldstjernen, der forsøger at give sine smykker kant og attitude samt et eksklusivitet og unikt design. Bendtner selv er den kreative drivkraft bag sine smykker, og hans valg af gennemgående look er faldet på det eksotiske skind fra pilrokken (stingray), mens selve smykket er designet og udformet i massivt Sterling sølv med håndsatte sorte brillanter.  Bendtners smykkekollektionen og det nye Website kan ses her!    ;Fredag, 2. august 2013
Julie Zangenberg skal spille vampyr;" Når Kanal 5 på mandag starter optagelser til ny stor dramasatsning i Twiglight stil, bliver det første gang Julie Zangenberg for alvor får en bærende rolle i en TV-serie. - Jeg glæder mig utroligt meget til det her projekt. Jeg synes altid, at det er mest spændende at tage de projekter, der er anderledes, udfordrende og banebrydende, og som vigtigst af alt har en god historie. ""Heartless"" har alle disse elementer, og jeg ser frem til at komme i gang med arbejdet sammen med de dygtige mennesker, der er tilknyttet serien. Glæd jer til en ungdomsserie på et nyt niveau”, siger Julie Zangenberg i en pressemeddelse fra Kanal 5. I de øvrige roller finder man ud over en række nye og ukendte navne, Sebastian Jessen, som spiller bro til Julie Zangenberg i serien, der er spundet omkring et ungt kostskolemiljø, hvor nutid og fortid, virkelighed og fantasi og liv og død smelter sammen i en overnaturlig og dramatisk skæbnefortælling. Søskendeparret, Sofie og Sebastian, bærer på en hemmelig og frygtelig forbandelse; for at leve er de nødt til at suge livet ud af andre. Begge er de opsat på at løse mysteriet om deres forbandelse. Julie Zangenberg er vampyr i serien, som hun længe har forberedt sig på. Blandt andet ved at gå til boksetræning. ";Fredag, 2. august 2013
Ulf Pilgaard og Lisbet Dahl går imod kritik af Cirkusrevyen; Debatten raser på Cirkus Revyens hjemmeside efter en hørehæmmet gæst har fået afvist at have en tolk med til at stå ved siden af scenen i Cirkus Revyen. Flere beskylder nu Cirkus Revyen for at være diskriminerende, men det er simpelthen ikke sandt, siger Ulf Pilgaard, der i mange år har været en del af den folkekære revy. Det skriver TV 2 på deres hjemmeside. - Vi har før haft en tolk til at sidde ved siden af eller foran den hørehæmmede, og det har fungeret fint. Men vi kan ikke have en tolk stående oppe ved siden af scenen. Det er for forstyrrende for de andre gæster, siger Ulf Pilgaard og  kalder det langt ude, når folk kalder Cirkus Revyen for diskriminerende. Han bakkes op af Lisbet Dahl, der er instruktør på årets revy. - Det er desværre en sag, der er gået lidt i hårknude. Og det er en uheldig situation, for vi har flere muligheder for hørehæmmede, hvis man bare kontakter os i god tid. Men det vil forstyrre de andre gæster for meget at have en tolk stående oppe ved siden af scenen. Vi er rigtig kede af sagen, for vi vil jo gerne give alle en rigtig god aften. Og vi diskriminerer altså ikke døve. Jeg tror bare, det er mangel på kommunikation, for man kan sagtens finde ud af det, hvis vi bare bliver kontaktet på forhånd, siger Lisbet Dahl. ;Fredag, 2. august 2013
Hans Pilgaard: 50 år er ingen alder; De sidste par år har været turbulente for den populære studievært. Skilsmisse og tabet af sin far. En ny forelskelse. Hans Pilgaard har været hele følelsesregistret igennem, men kan i dag fejre sin 50-års fødselsdag. Til daglig bor han i London og pendler mellem millionbyen og ”Hvem vil være millionær”-studiet. I dag vil han blive fejret her i landet og blandt gæsterne vil uden tvivl være hans gode veninde Michèle Bellaiche og Hans Pilgaards nyfundne kærlighed, Jobbe Joller. Hans Pilgaard betragter stadig sig selv som et legebarn og står forrest i køen, når der skal leges lege og danses danse. Og så vil han gerne gøre sit bedste. - Det har jeg nok efter min far. Han kæmpede hele sit liv med at ville være den bedste. Det har jeg nok arvet fra ham, fortæller Hans Pilgaard blandt andet i det store fødselsdagsinterview, som du kan læse i BILLED-BLADET i næste uge. ;Fredag, 2. august 2013
Bør Rory og Caroline Wozniacki slå op?; Hvem skal ofre sig for hvem, eller skal de ganske enkelt droppe at være kærester? Caroline Wozniacki og hendes kæreste Rory McIlroys privatliv er til debat både i USA og Danmark, hvor det har vagt opsigt, at golflegende Gary Player i et interview har sagt, at Rory skulle overveje at finde en kone, der var indstillet på at ofre sig for hans karriere. Med andre ord skulle Rory altså overveje at droppe forholdet til sin kærlighed, tennisstjernen Caroline Wozniacki, hvis kampe han ofte overværer rundt om i verden. Gary Player har selv en kone, der har ofret sig for ham gennem hele deres ægteskab, og en sådan skulle Rory altså også tage at finde sig, mener Player. I følge ham var Rorys form upåklagelig i både 2011 og 2012, men i år har han været en skandale, hvilket meget vel kan skyldes, at han går lige så meget op i sin kæreste som i sin golfsport, og det er en skam, når nu ellers Rory har talent til at nå helt til tops. Gary Players udtalelser har fået debatten til at rase, og den tidligere sportsjournalist og nuværende talkshow-vært Stephen A. Smith, er blandt andre blevet spurgt, hvad han synes om Gary Players udtalelser: - Jeg er fuldstændig enig med ham. Rory har ikke været god det sidste år, og som mand bør han ikke skulle rejse verden rundt for at se sin kvinde. Hun må ogfå finde en måde at komme til ham på, mener Smith, der medgiver at Caroline meget vel er skyld i Rorys dårlige form. Gary Player har dog siden sit offentlige angreb trukket lidt i land, og har været ude at sige, at han mener, Wozniacki er god for Rory McIlroy, og at han ønsker dem alt det bedste. Ifølge Ekstra Bladet har Rory McIlroy selv følgende kommentar til Gary Players citater: - Jeg ved ikke, hvad han har sagt. Jeg har først hørt det lige nu. Så jeg ved det ikke. Jeg ved bare, at jeg har masser af respekt for ham. Han er helt sikkert en, jeg ser op til, siger McIlroy. ;Fredag, 2. august 2013
Rihanna vinder retssag og får formentligt millionerstatning;" Rihanna havnede sidste år på en t-shirt, hun ikke havde nogen interesse i at være på. I hvert fald havde hun ikke givet sit samtykke, da tøjkæden Topshop pludselig havde trykt et portræt af sangerinden på en kollektion af bluser. Billedet af sangerinden stammede fra en musikvideo, hvor en fotograf har taget billeder. Topshop havde fået tilladelse af fotografen til at bruge billedet, men sangerinden selv var ikke blevet spurgt, og havde derfor ikke haft lejlighed til at godkende t-shirten med hendes ansigt på. Det skriver Ekstra Bladet. Det fik Rihanna til at tage kontakt til en advokat, og domstolene i Storbritanien har nu slået fast, at Rihanna skal have en erstatning. Problemet er, siger den britiske dommer, at mange af Rihannas fans har købt t-shirten, fordi de tror sangerinden, som det stilikon hun er, har godkendt den. Andre har købt den på grund af værdien i deres selvopfattelse. I begge tilfælde er de blevet bedraget, mener dommeren. Rihanna har krævet fem millioner dollars (knapt 29 danske millioner) i erstatning, men hvad hun reelt får ud af sin ""sejr"", ligger endnu ikke fast.       ";Fredag, 2. august 2013
Gwyneth Paltrow: Giv dig selv skemalagte forkælelser; Den 40-årige skuespiller Gwyneth Paltrow er ikke for fin til at indrømme, at hun faktisk mener, at hun har en numse som en 22-årig stripper. Nu afslører den blonde skønhed, der er mor til to, i en klumme i avisen The Telegraph, hvad der har været årsagen til, at hun kan holde sig i så god form. De fleste har nok allerede hørt om hendes ultra-sunde diæter, men stjernen, der er aktuel i filmen Iron Man 3, indrømmer dog overraskende nok, at hun sagtens kan finde på at synde, og faktisk opmuntrer andre til at gøre det samme. - Hold dig væk fra forarbejdede fødevarer, selv om det at skære dem helt væk ikke er sjovt, og i værste fald kan føre til et orgie. Giv dig selv skemalagte forkælelser – jeg tager ofte et glas rødvin om aftenen, og jeg ryger en cigaret hver lørdag. Jeg elsker disse øjeblikke, fordi de bare er uartige i den rette mængde. Den balance holder dig dynamisk. Du bliver trods alt nødt til at leve livet, skriver hun. Advarer mod udrensningskure Men selvom det lyder meget ligetil, så indebærer Gwyneth Paltrows livsstil en intens forpligtelse i forhold til slankekure og en årlig udrensningskur. Skuespilleren anbefaler i høj grad, at man udrenser sit system for giftstoffer, men hun advarer samtidig mod specifikke typer af udrensningskure, som hun er blevet decideret tosset af at have prøvet. - Jeg har tidligere været på juice-kure, og i tyverne var jeg på en super-udrensningskur, som efter ti dage fik mig til at hallucinere. Vær beredt: En juice-detox kan smadre dit stofskifte, og føre til en fremtidig vægtøgning, skriver Gwyneth Paltrow. I stedet opfordrer skuespilleren til mindre ekstreme former for kure. Selv har hun i år forsøgt sig med en tre uger lang kur, hvor tilsætningsstoffer og forarbejdede fødevarer var forbudt og det vel at mærke uden at hallucinere. LÆS OGSÅ:  Gwyneth Paltrow er blevet skræmmende tynd. Se billederne på seoghoer.dk Få 5 træningstip fra Hollywood-træner på femina.dk  ;Fredag, 2. august 2013
Andreas Bos kæreste: Selvfølgelig skal vi giftes; De har været sammen af flere omgange, men nu synes de at have fundet lykken. Skuespilleren Andreas Bo og kæresten Anne Wille. Den sjove skuespiller, der i disse uger slår sine folder i Cirkusrevyen har ikke været på knæ for sin kæreste, men hun håber, det sker lige pludselig. Det skriver Ekstra Bladet. -Andreas har ikke friet. Foreløbigt glæder vi os bare over, at vi har fundet lykken sammen. Vi er meget glade for hinanden og ser frem til en ferie syd på snart, fortæller Anne Wille. Parret har lige holdt tre ugers ferie med hendes to døtre fra et tidligere forhold. Og mens Andreas Bo har passet sin Cirkusrevy om aftenen, har mor og døtre hygget sig. Snart tager Anne og Andreas på en ferie, der kun er beregnet for de to, og den går til Cannes. Til Ekstra Bladet fortæller Anne Wille, at parret ikke er flyttet sammen, men at de meget gerne vil. De har dog besluttet at vente til hendes piger, Malia på fire og Cille på 13 år, er blevet lidt ældre. ;Fredag, 2. august 2013
Renée Toft Simonsen: Drukner vi kærligheden?; Renée Toft Simonsen har en fast klumme i ugebladet Femina, hvor hun hver uge belyser et nyt emne. Jeg så forleden en overskrift på en artikel i Information om, at vi har gemt kærligheden væk. Nu er kærligheden jo noget af det væsentligste i menneskelivet, hvis jeg skal sige det, så den måtte jeg selvfølgelig straks læse. At vi drømmer om den og længes efter den, vidner utallige film, teaterstykker, sange og dyrkelsen af idoler tydeligt om, men artiklen slår fast, at vi faktisk ikke gør plads til den. Ifølge artiklens forfatter Frej Prahl giver vi den endda meget trange kår at blomstre under, og måske er vi i virkeligheden ved at miste fornemmelsen for den? Prahl mener, at det, som truer kærligheden for alvor, er nutidens vækstideal. Vi skal vækste, vi skal ekspandere, vi skal udvikle os, og alt skal blive til mere i morgen, end det var i dag. Den markedsøkonomiske målestok er desværre også blevet den målestok, vi bruger, når vi vurderer det væsentlige i tilværelsen. Det kommer til udtryk i vores fokus på vækst i karriereforløb, i muskler, i kondital, i bryster, i test, i antal venner og likes på Facebook – alt sammen noget, der kan ses og ikke mindst måles. LÆS OGSÅ:  Renée Toft Simonsen: Æblet falder ikke langt fra stammen Renée Toft Simonsen: Forelskelse har ingen alder  Det moderne menneskeliv summeres op i en af vor tids meget populære træningsformer, crossfit, hvis mantra sleep, train, eat, repeat ifølge Prahl er selveste virkeliggørelsen af Sisyfos-myten. Han mener endvidere, vi lever vores liv efter en forestilling om menneskets handlinger som rationelle, kyniske, egoistiske og frem for alt målbare, hvilket alt sammen må siges at være kærlighedens modsætning. De ældre gemmes væk på plejehjem, idet alderdom er vækstidealets modstykke, nemlig afvækst. I den anden ende finder vi børnene, som også har mulighed for at give os dybe erfaringer med kærligheden, men også de gemmes væk på institutioner så hurtigt som muligt. Vores økonomiske ideologi tvinger os ud i fuldtidsstillinger på arbejdsmarkedet, således at vi kan bidrage til væksten. På den måde bliver også moderskabet og barndommen underlagt værdien på arbejdsmarkedet, uanset om vi som nybagte mødre indimellem føler, vi gør vold på os selv, når vi afleverer grædende børn for at styrte på arbejde. Det mest interessante er, at man har lavet undersøgelser blandt døende hospicepatienter om, hvad der har været meningsfuldt i livet. Der var ingen, der nævnte noget om de nye bryster, det høje kondital eller alle de timer, de tilbragte på kontoret. Derimod kredsede alle svar om væsentligheden af at indgå i kærlige relationer. Værd at tænke over, ikk’? Kærlig hilsenRenée  Læs flere af Renées klummer på femina.dk  ;Fredag, 2. august 2013
Fantastiske Rikke Møller slår verdensrekord; Fantastisk præstation af den danske svømmer Rikke Møller i Barcelona, da hun i dag torsdag slog verdensrekorden i tiden 2.19.11. - Det er helt vildt vildt…shit mand!!!, siger den lykkelige rekordholder til tv2.dk. Og det er en bedrift, der naturligvis vækker glæde ved bassinet i Barcelona. - Det var så fedt, det var som om at hele publikum heppede på mig. Det sker bare ikke, at hele hallen heppede på mig - shit, det sker bare ikke, udbrød en lykkelig dansk verdensmester og fortsatte: - Hvornår sker det, at hele verden hepper på en? Det var så fedt. Jeg kunne virkelig mærke al den energi, fortæller Rikke Møller Pedersen til tv2.dk. Og præstationen vækker naturligvis begejstring, ikke kun blandt almindelige danskere, men også dem med forstand på sporten, og Dansk Svømmeunions sportschef, Mikkel von Selen, er ikke i tvivl - Rikke Møller Pedersens verdensrekord i 200 meter brystsvømning vil gå over Danmarks idrætshistorie som en af de absolut største præstationer. - Det er aldrig sket før i moderne tid, at en dansker sætter verdensrekord i en olympisk svømmedisciplin. Det har Rikke (Møller Pedersen, red.) gjort med sin grotesk hurtige tid, 2.19.11, udtaler Selen til bt.dk, og uddyber: - For mig er det her fuldt ud på højde med de største danske præstationer, og hun indskriver sig i dansk idrætshistorie, siger Mikkel von Selen, der mener, at præstationen er ekstra stor, fordi svømning er en kæmpe international sportsgren og ikke blot dyrkes af atleter i en håndfuld lande. BILLED-BLADET ønsker den dygtige svømmer et kæmpe tillykke med verdensrekorden. ;Torsdag, 1. august 2013
Tina Lund er rejst – nu er hun i Dubai; - Jeg har taget en stor og spændende beslutning om at tage til de Forenede Arabiske Emirater for at ride. Sådan meddelte den danske springrytter sine fans om den store beslutning tilbage i juni. Den blonde dansker er ifølge Se og Hør nu i landet, og fortæller via Facebook, at hun allerede har tabt sit hjerte til en hest i Dubai. - I første omgang skal jeg ned og undersøge marked endnu mere. Det er det sted i verden hvor sporten udvikler sig mest og derfor er det en vigtig ting for mig at være en del af, i forhold til min sportslige udvikling, forklarede Tina inden hun rejste. At Tina glæder sig til de nye rammer, fremgår tydeligt af hendes Facebook. - Det bliver så spændende at se hvordan det hele kommer til at gå. Det er ikke kun Tinas arbejde med hestene der skal gå op i en større enhed, men også familien skal falde til, og sammen med Allan Nielsen og parrets søn Louis, venter der Tina en spændende tid. - Vi tager denne store oplevelse og udfordring sammen som familie. Håber dette skridt kan udvikle mig endnu mere som springrytter, skrev hun tilbage i juni. ;Torsdag, 1. august 2013
Jussi Adler-Olsen søger hjælp til sin film; Forfatteren Jussi Adler-Olsen har på sin Facebook-side inviteret sine fans til at komme med forslag til, hvem der skal spille hovedrollen som Carl Mørck, når Afdeling Q skal omdannes til amerikansk TV-serie. Det skriver lokalavisen.dk Når hans krimiserie om kort tid kommer på dansk, er det med Nikolaj Lie Kaas, der har rollen som Carl Mørck, men nu er der altså også planer om en amerikansk filmatisering. Forslagene på forfatterns Facebook-side har været mange, men af en top 5-liste fremgår det, at svenske Stellan Skarsgaard er et populært bud. Også store navne som Tom Hanks, George Clooney, Mikael Persbrandt og Viggo Mortensen står på listen, og om nogen ender med at få ret, må fremtiden vise. Jussi Adler-Olsen har lavet en aftale med den amerikanske manuskriptforfatter, producent og filminstruktør Scott Frank om at lave en amerikansk tv-serie baseret på Afdeling Q-bøgerne. Hornår optagelserne går i gang ligger dog endnu ikke fast.   ;Torsdag, 1. august 2013
Wow – tjek lige Christina Aguileras nye former; Den 32-årige sangerinde viste tilbage i november sidste år en noget mere fyldig udgave af sig selv, da hun mødte op til American Music Awards. Og selvom Aguilera tydeligt havde taget en del ekstra kilo på, holdt det hende ikke fra at klæde sig som hun havde lyst. Hun havde nemlig valgt en temmelig tætsiddende kjole, der på flere områder fremhævede hendes nye runde former, og det fik selvfølgelig snakken til at gå. Nu er der igen gang i snakken – men denne gang fordi Christina Aguilera igen ligner sit gode gamle jeg, og har ifølge formlydende smidt hele ni kilo. Det er da også en tydeligt glad Christina Aguilera, der forleden lod sig fotografere - toptrimmet og strålende smuk.    Foto: AOPFør og nu billeder af Christina Aguilera - der er angiveligt ni kilos forskel på de to billeder.  ;Torsdag, 1. august 2013
Danskerne vil helst have Kim Larsen med på en øde ø; Hvilken musik ville du helst høre på en øde ø? Det spørgsmål har cirka 3.000 nordmænd, svenskere, danskere, tyskere og polakker fået stillet i en undersøgelse gennemført af Respons Analyse for musiktjenesten WiMP. Det skriver mx.dk. Og svaret blandt de danske musikelskere er klart: Flertallet vil helst have Kim Larsens musik med til en øde ø, og næstefter Danmarks nationalskjald, er Elvis Presley den mest populære, mens den gode Rasmus Seebach indtager tredjepladsen. Blandt de adspurgte danskere blev der peget på i alt 298 forskellige kunstnere, man gerne ville høre på en øde ø. Her i blandt var 66 danske. Blandt musikentusiasterne i vore nabolande ville flest nordmænd og svenskere, helst have Bruce Springsteen med på pladespilleren. Bruce Springsteen er den fjerde mest populære i Danmark efterfulgt at Michael Jackson, Pink, Medina, Mozart, Abba og til sidst Bruno Mars.   ;Torsdag, 1. august 2013
Prince har blåstemplet Thomas Helmig; Purple rain-sangeren Prince må siges at engagere sig på alle planer i sin musik og optræden, og når han på onsdag går på scenen ved årets Skanderborg Festival, har han helt styr på, hvem der optræder før ham – og på om han i øvrigt synes, det er i orden! Det synes han heldigvis. Og det kan århusianske Thomas Helmig være glad for. Det er nemlig ham, der har fornøjelsen af, at stå på scenen umiddelbart før Prince, og havde Prince ikke accepteret dette, var Thomas Helmig ikke kommet på scenen på onsdag. Det er Metro Expres, der i dag skriver, at da Prince sagde ja tak til at være en del af festivalens musikprogram, krævede han samtidig retten til personligt at forhåndsgodkende kunstneren, der skulle spille før ham. Sammen med sin agent studerede Prince danske Thomas Helmig hjemmeside, og kunne efterfølgende sig god for ham, i det han mente, Helmigs optræden stod fint til hans eget show. Skanderborg Festivalen har ikke tidligere haft kunstnere, der krævede at få indflydelse på planlægningen af programmet, men for en kunstner i Princes liga tager man gerne sine forbehold, lyder det fra festivalens side. I øvrigt menes det ikke, at Helmig har kendskab til Princes krav. Det er blot Helmigs agent, der er blevet informeret.   Thomas Helmig og Prince spiller onsdag aften klokken henholdsvis 20:30 og 22:30.   ;Torsdag, 1. august 2013
Jes Dorph og Louise viser hjemmet frem; På en lille sidevej i Hellerup ligger et etagehus trukket tilbage fra vejen. Et sortmalet stakit og meterhøje thuja-træer omkranser husets have, og på havelågen fortæller et gyldent skilt, at her bor Lehrmann og Dorph-Petersen. BILLED-BLADET besøgte for nogle måneder siden parret, da boligen knap var færdig. Men nu er lejligheden så færdig, at en større boligreportage i Bolig Magasinet viser flere billeder.     Foto: Jesper Sunesen/BILLED-BLADETParret Dorph og Louise har fundet melodien og stilen i deres nye fælles hjem. Louise Lehrmann og Jes Dorph-Petersen har kun boet her i et halvt års tid, men stedet emmer allerede af hjem og hygge. Parret var dog en længere proces igennem, for at deres to ret så forskellige stilarter kunne blive gode venner. - Første gang jeg besøgte Jes, tænkte jeg ”Hold da op, han har godt nok mange mørke arvemøbler”. Nu har vi mikset det hele, for jeg synes sagtens, to stilarter kan blive til én, hvis du blander dem med måde, siger Louise, der er chefredaktør for Bolig Magasinet og stylist på TV-programmet ”Hjælp, mig hus skal sælges” på TV3. Ofte er det de mere usædvanlige og ikke altid lige smukke ting, der giver parrets hjem hygge og gør det interessant. Som for eksempel den røde ishockeyhjelm i stuen, dukkehovedet på sofabordet og maleriet af en abe på et pissoir, der hænger i spisestuen.     Foto: Jesper Sunesen/BILLED-BLADETLouise og Jes med det omtalte maleri over pejsen.  - Vores hjem rummer også de ting, der ikke er kønne, men som har en historie og en betydning for os. Jeg er et souvenir-menneske og elsker ting, jeg har fået alle mulige steder fra. Senest ishockeyhjelmen, som Frederik Storm har spillet med til VM sidste år, siger Jes, som er Champions League-vært på TV3. Hjelmen har fået en plads på en hylde i stuen, fordi den siger noget om, hvem der bor i lejligheden: - Du kan godt købe dig til et flot hjem, men det er alle de ting, du har samlet gennem et helt liv, som giver dit hjem personlighed. Jeg kan godt lide de historier, der er i Jes' ting, og jeg håber, at han også kan lide mine – selv om vi stadig diskuterer maleriet med aben en gang imellem. Jeg elsker bare den effekt af, at man stopper op og tænker ”Neej, hvor er den abe sød. Men hov, er det ikke et pissoir?”, griner Louise.     Foto: Frederikke HeibergFlere detaljer fra parrets hjem.  Selv om Jes for længst har indset, at ”det med god smag har Louise bedst styr på”, har han faktisk inspireret Louise til en kæmpe billedvæg i køkkenet. Tilsat hendes sans for stil, for rammerne skulle naturlig vis først i ens rammer, før de blev hængt op. - Jeg troede faktisk, det var sådan lidt en mandeting at hænge sjove billeder fra ens liv op. Jeg synes, det er hyggeligt, at alle, der kommer på besøg, står herude og kigger på væggen, siger Jes.     Foto: Frederikke HeibergOgså udendørs har parret fundet sig flot til rette med skøn udsigt.   Følg Louise Lehmann og se flere billede fra parrets hjem på hendes Instagram her!  ;Torsdag, 1. august 2013
Lindsay Lohan er ude af fængslet; Lindsay Lohan har afsluttet sit tre måneder lange fængselsophold efter hendes hensynsløse kørsel, der endte i en trafikulykke. I samme forbindelse løj den unge skuespiller for politiet og ikke mindst havde frøken Lohan mildest talt behov for at komme på afvænning, som også blev en del af hendes dom. Da Lindsay Lohan forleden dag trådte ud af fængselsporten, var det en glad, velnæret og vinkende pige, der kravlede ind i den ventende bil uden for Cliffside Malibu Rehab Center i Californien. Det skriver Hello. Det siges, at Lindsay Lohan er glad for at være på fri fod igen, og at hun vil tage et par stille dage, inden hun vender tilbage til et normalt liv. Hun skulle have planer om flytte til New York, men siges også at være bange for de fristelser, hun vil møde der. Samtidig er den unge skuespiller dog indstillet på, at det skal være slut med livet som misbruger og i den forbindelse, har hun sagt ja til at medvirke i en dokumentar-serie om sit liv, der gerne skulle kunne vise en Lindsay Lohan, der får comeback og som forbliver stoffri og lever et sundt og godt liv.   ;Torsdag, 1. august 2013
Simon Cowell har gjort sin vens kone gravid;" I en alder af 53 år, skal britiske Simon Cowell, der blandt andet er kendt som ""X Factor""-dommer, nu være far for første gang. En lykkelig begivenhed hvis der altså ikke lige var den detalje, at moren til det kommende barn er gift med hans gode ven, ejendomsmægleren, Andrew Silverman, der stadig bor i New York sammen med sin hustru. Det skriver flere medier i dag. Rygtet vil at ægteskabet mellem ejendomsmægleren og hans hustru længe har skrantet og at fruen, den smukke 36-årige Lauren Silverman, der er ud af en adelsfamilie i New York, i den forbindelse har søgt råd og vejledning hos Simon Cowell. Allerede sidste sommer blev hun og Simon Cowell set sammen på ferie på St. Barts, men siden har Cowell haft et forhold til modellen Carmen Electra, de brød dog op i februar i år. Men Simon Cowells ”venskabelige” støtte skulle altså nu have resulteret i, at Lauren Silverman er ti uger henne i sin graviditet. US Weekly, der har været først med historien har ikke kunne få den bekræftet fra de involverede parter, men mener dog at vide, at en skilsmisse er på vej mellem Lauren Silverman og hendes mand, og at planen er, at det kommende barn skal opdrages i fællesskab med dets far, Simon Cowell. Han har dog tidligere udtalt, at han er i tvivl om han overhovedet kunne tænke sig at få børn. Ikke at han ikke godt kan lide dem, det er mere tiden der skal bruges på dem, der kan være problematisk… Mon ikke man roligt kan sige, fortsættelse følger…    Foto: AOPLauren Silverman, som angiveligt er gravid med Simon Cowells barn.  ";Torsdag, 1. august 2013
Stjernen fra Lærkevej: Var kæresten utro flere gange; 36-årige Casper Crump, kendt fra TV-serier som Lykke og Lærkevej, blev som 26-årig optaget på teaterskolen, og det førte til en del selvransagelse. Det fortæller han til FEMINA i denne uge. På skolens tredje år begyndte Casper Crump at gå i terapi. - Jeg tog et spadestik dybere i mig selv og kunne mærke sådan en rodløshed. Jeg var i et forhold, hvor jeg var min kæreste notorisk utro – absolut ikke særligt charmerende! Vi supplerede hinanden perfekt, men talte aldrig rigtigt sammen. Sådan et skønt glansbillede, som egentlig var ret uinteressant for os begge to, fortæller Casper, som fandt ud af, at det ikke var en måde, han havde lyst til at leve sit liv på. Min største forelskelse Det var kæresten Sofie, der fik ham til at lægge sit liv om. - Jamen, jeg mødte jo så en kvinde, som jeg blev smaskforelsket i, det var mit held. Indtil da havde jeg været meget bevidst om, at en kvinde skulle opfylde nogle krav, og hvis det blev for hårdt, så gad jeg ikke mere. Jeg gad ikke arbejde for et forhold, at tage det der ekstra spadestik. For én ting er forelskelse, som jo i bund og grund er fascination, resten er arbejde. Sådan er det. Faktisk var det slet ikke det optimale tidspunkt, han stødte ind i sin kæreste på. - Jeg mødte ellers Sofie på et tidspunkt, hvor jeg tænkte, at jeg ABSOLUT ikke skulle have noget med kvinder at gøre. Men så stod hun lige pludselig i min baggård til en eller anden åndssvag fest, som egentlig var død. BUM! Der gik noget tid, for hun havde sine forbehold, og jeg havde mine. Men da jeg så tog ud at rejse i en periode fandt jeg ud af, at hende kunne jeg sgu nok ikke komme udenom. Jeg blev nødt til at tage et valg om at følge kærligheden. Og det har været min største forelskelse nogensinde, siger Casper Crump i FEMINA. LÆS OGSÅ:  På Femina.dk kan du læse om, hvorfor Borgen-stjernen Christian Tafdrup synes, mænd og kvinder har svært ved at snakke sammen Jimmy Colding fra Zididada troede ikke, han nogensinde skulle have børn. Læs på femina.dk, hvorfor det ændrede sig  ;Torsdag, 1. august 2013
Sarah Zobel og Burhan G. flytter sammen; Sarah Zobel og hendes unge musiker-kæreste Burhan G. er så glade for hinanden, at de nu har besluttet at slå pjalterne sammen. Ifølge Ekstra Bladet har parret købt en stor ni værelseslejlighed med udsigt til Københavns søer. Nærmere betegnet på Gl. Kongevej på det mondæne Frederiksberg lige op af Det ny Teater. I følge Ekstra Baldet er lejligheden på intet mindre end 269 kvadratmeter og har kostet parret 6.475.000 kroner. Burhan G. flyttede allerede ind i den mondæne lejlighed i sidste uge, mens Sarah stadig er registreret på sin gamle adresse på Østerbro. Både Burhan og Sarah er registreret som ejere i lejligheden, der er istandsat fra gulv til loft, har ni store, lyse rum med parketgulve, sydvendt altan og kæmpe badeværelse med sorte granitfliser. Der skulle altså være plads nok til både det forelskede par og Sarahs to børn fra ægteskabet med den tidligere balletdanser, Alexander Kølpin.   ;Torsdag, 1. august 2013
Nu må Mira Wantings eks ikke se sin datter; Den ulykkelige sag om, hvor Miras Wantings tre-årige datter, Filippa, skal placeres efter sin mors død, fortsætter. Afdøde Mira Wantings mor, Kirsten Wanting, fik den fulde forældremyndighed over sit barnebarn, da Mira døde af kræft i underlivet for godt et halvt år siden, mens faren til Filippa fik tildelt fire timers ugentligt samvær med datteren. Nu er denne aftale imidlertid blevet suspenderet. I en mail til Filippas far, Jesper Bork, skriver Kirsten Wanting ifølge BT (og Jesper Bork selv), at hans samvær med Filippa er suspenderet indtil videre. Dette skete efter, Jesper Bork i tirsdags gik til BT med sin historie, men om det er forklaringen på suspensionen, melder historien ikke noget om. Jesper Bork har sammen med sin advokat valgt at indbringe sagen om det i forvejen minimale samvær for retten i håb om at få lov til at se mere til sin datter. ;Torsdag, 1. august 2013
Åbenhjertige Andrea Vagn Jensen: Min søn er autist;" - Jeg kender ikke nogen, der er så bevidst om, hvem han selv er, og hvad der er svært for ham. Derfor blev jeg ret frustreret over, at han skulle puttes ned i en kasse og betegnes som anderledes, siger Andrea Vagn Jensen i et stort interview, der fornyligt blev bragt i ALT for damerne. - Jeg er fuldstændig anderledes end de andre, sagde hendes nu 11-årige Felix allerede da han gik i børnehave, og også hans mor har altid vidst, han var anderledes, men hun har ikke har haft behov for at kalde det noget. Det har samfundet imidlertid, og Felix fik diagnosen ""mild autisme"", og er dermed -som så mange andre børn- blever puttet i en kasse, som Andrea frygter er hermetisk lukket. - Felix er en klog dreng, der allerede før os andre gennemskuede, at han var anderledes, men jeg synes bare, det er skønt, at vi er forskellige. Nogen er sarte, andre ”skæve”, eller som når skuespillere er sjove eller folkekære. Vi skal bare sørge for, at vi, når vi putter hinanden i kasser, husker at holde låget åbent, for der skal være mulighed for, at man kan ændre sig, siger Andrea Vagn Jensen. Ligesom sin mand måtte hun igennem en erkendelses- og sorgproces, fordi, deres søn ikke fungerede i en normal skoleklasse. Han har nogle andre udfordringer end andre, og fungerer ikke i store grupper. Derfor gør det som mor ondt, når en flok drenge render og spiller fodbold og har et sammenhold, han ikke rigtig kan være en del af. - Vi bruger ufattelig meget tid på at tale om, om vi gør det rigtige, om der er andet vi kan stille op og den slags. Det er svært det med at være anderledes. Jeg synes jo også, vi som forældre er lidt skæve. Det får mig til at tænke, hvor diagnosen ophører og vores personlighed tager over? Man er nødt til at se nuanceret på det, så vi ikke får degraderet vore menneskelige træk til ”diagnosesymptomer”, mener Andrea, der gerne slår et slag for, at vi skal turde stå ved, at livet også er svært, og at det ikke er så let at leve op til en lykkelig facebookprofil og alle idealerne om skønhed, designerhjem og succes på alle fronter.   ";Onsdag, 31. juli 2013
Løbeglad Margrethe Vestager skammer sig; I et større interview i ALT for damerne, fortæller økonomi- og indenrigsministeren, at hun elsker at løbe. Og helst før morgenmaden, for så er byen frisk, der er endnu ikke så oset, og der er ikke mange på gaden. Hun løber lige meget, hvad vejret byder på. Det er som have en lomme-naturoplevelse, fordi løbeturen står i så dejlig kontrast til det liv, hun lever, der ofte foregår i biler og mødelokaler. - Men jeg har sagt de værste ting om løbere. At det var komplet idioti at løbe. Det skammer jeg mig lidt over nu, for det er rigtig dejligt. Man kan gøre det, når det lige passer ind, det kræver bare et par løbesko, og det er en slags souvenier at have med sig, hvis man løber i udlandet. Jeg har løbet i både Theheran, Helsinki, Paris, Washington, Damaskus…., fortæller Margrethe Vestager i interviewet. Hun startede med at løbe for 5-6 år siden, fordi vægten viste for mange kilo. Kosten blev lagt om til ”alt med måde”, og ad den vej kom den nu 45-årige Vestager i rigtig fin form. Løbeturene fortsætter hun med, ikke mindst fordi det er en god måde at få tingene sat på plads på. Det kan foreksempel være problematikken omkring, hvilket sæt tøj, hun skal have på i dag. Den beslutningt får hun også taget på løbeturen. ;Onsdag, 31. juli 2013
Johnny Depp overvejer at indstille karrieren; I et interview med TV-kanalen BBC, offentliggør skuespiller Johnny Depp, at han påtænker at stoppe sin karriere. Den amerikanske skuespiller har høstet stor succes i film som Pirates of the Caribbean, Don Juan DeMarco og ikke mindst som Edward Saksehånd, men ifølge den 50-årige skuespiller får han på et år sagt mere på film, end han gør privat, og det giver stof til eftertanke. For det er lidt noget mærkeligt noget, siger han. LÆS OGSÅ:  Johnny Depp spillede over for Hollywoods bedst betalte kvindelige skuespiller i ”The Tourist”. Find ud af hvem hun er og læs hvor meget hun får for en filmrolle her…  Depp fortæller, at det ikke bliver lige nu, han stopper. Der er stadig et par film, der venter på ham, men har mener ikke, det varer længe, før han vinker farvel til sin glamourøse Hollywoodkarriere. Johnny Depp har siden sin debut i 1984 medvirket i op imod 60 film. ;Onsdag, 31. juli 2013
Huxi Bach får kritik for sine meninger; Huxi Bach kalder sig satiriker. Ikke komiker. For han vil gerne lave satire og qua satiren påpege nogle ting i samfundet, han mener bør sættes til debat. Men ofte oplever han, at han skal passe på med sine holdninger, i hvert fald hvis de bliver leveret i bedste sendetid fredag aften, for der vil folk underholdes og ikke nødvendigvis høre om nogle, der mener noget, fortæller Huxi Bach i Metroexpress. Satirikeren har en fast klumme i gratis-avisen, og ofte har hans skriverier politisk indhold. Hvorfor bliver du ikke politiker, spørger folk, men det kræver en enom viden, og at man sætter sig ind i mange forskellige ting, og jeg føler mig ikke som nogen politisk idelist, siger han. Tilgengæld er han glad for at ytre sig, ikke mindst på TV, og her han har lært at være forberedt på reaktioner –både på indhold, men sørme også på tidspunkt. - Jeg udtalte mig på et tidspunkt om homoægteskaber på TV. Per Stig Møller syntes, bøsser og lesbiske skulle hedde mager, når de blev gift. Hvorfor ikke bare ægtefæller, spurgte jeg, og så gik der nærmest ild i min facebook-profil. Folk skrev, at de ville underholdes på det tidspunkt, og at jeg ikke skulle stå der og mene noget. Vildt hvis man ikke må mene noget på bestemte tidspunkter, siger Huxi Bach, der næppe påtænker at holde sine meninger for sig selv af den grund. ;Onsdag, 31. juli 2013
Lisbeth Østergaard: Hårdt at starte arbejde efter ferien; Det kan være lidt at en udfordring at skulle starte på arbejde igen efter ferien, og ikke mindst når ferien har stået på masser af hygge med musik og rosévin, og så… pludselig skal man op om morgenen. Og for Lisbeth Østergaards vedkommende allerede kl. 04.00. I Metroxpress fortæller Go´Morgenværten, at hun har haft en hel måneds ferie, og hun har nået alt fra en tur syd på over et Le Mans-event i Herning, til en smuttur med Oslo-båden og derfra hjem til daglige indtag af jordbær og rosé samt fri adgang til pool og sol hos gode venner i det danske sommervejr. LÆS OGSÅ:  Lisbeth Østergaard skal skilles Lisbeth Østergaard: Sådan holder jeg mig fit  - Jeg boede hos et par venner i Nordsjælland, hvor jeg fik mit eget værelse, og så stod den ellers på sol og badning hver dag, fortæller den 33-årige singlepigen, der har været yderst tilfreds med sin lange ferie, der endte med at være så lang, at hun havde glemt kodeordet til mit arbejdslogin, da hun igen mødte på job. - Det siger lidt om, hvor meget jeg har formået at koble af, og det har godt nok været en hård omgang at komme i gang igen, fortæller hun, der allerede på tredjedagen havde en 17 timer lang arbejdsdag. Det giver heldigvis også et par fridage, og dem bruge Lisbeth så igen på, ja, sol og sommer. ;Onsdag, 31. juli 2013
Mathilde Norholt er klar til Vild med dans;" Spændingen og gisningerne om hvem der skal deltage i årets Vild med dans, er så småt begyndt at brede sig blandt ""Vild med dans""-entusiaster, og selv om det ikke er endeligt bekræftet, tyder meget på at skuespilleren Mathilde Norholt bliver en af deltagerne – til stor fornøjelse for sin mor, Kirsten Norholt. I sidste nummer af BILLED-BLADET fortalte en glad Kirsten Norholt, at hun så inderligt gerne ville deltage i ”Vild med dans”, og den 60-årige mor til Mathilde stiller da gerne op som hende den ”gamle kælling”, ifølge eget udsagn. - Det ville være så sjovt at være med. Jeg ville elske det, forsikrede Kirsten Norholt over for BILLED-BLADET, men må nu nøjes med at følge sin datters optræden i det populære danseprogram. LÆS OGSÅ:  Mathilde Norholt: Her er kjolen, min kæreste er vild med Kirsten Norholt fik brændt nerve i øjet over  - Jeg ville være glad for selv at skulle deltage i programmet, men nu kan jeg i stedet sidde på første række og heppe på Mathilde, og selvfølgelig er jeg ikke misundelig på min egen datter. Det bliver en fantastisk oplevelse for hende, siger Kirsten Norholt til Ekstra Bladet. 29-årige Mathilde Norholt læser til multimediedesigner, når der ikke lige er roller til den autodidakte skuespiller. Hun har aldrig gået til dans, fortæller hendes mor. Hun ville ellers gerne have været på balletskole, men kom ikke ind. I stedet får hun nu denne unikke chance til at lære at danse rigtigt sammen med nogle af Danmarks mest professionelle dansere. Det bliver fantastisk, siger Kirsten Norholt. ";Onsdag, 31. juli 2013
Wozniacki skal være den forstående hustru; Noget kunne tyde på at golf og kærlighed kan være svært at forene. I hvert fald får kæreste Rory McIlroy kritik for sit kærlighedsliv af golflegenden Gary Player. Det skriver TV-Sporten.dk. -Rory skal putte mindre med Wozniacki og putte mere med jernet. Hvis ikke McIlroy begynder at prioritere anderledes, så mister han sin stjernestatus på golfscenen, lyder Gary Players kritik på bagrund af, at Rorys fine form fra 2011 og 2012 er katastrofalt her i 2013. LÆS OGSÅ:  Caroline Wozniacki vil være en ung mor Se Wozniacki og Rorys nye hjem til 54 mio. kr.  Rory McIlroy bruger også en del tid på at heppe på sin Caroline, når hun spiller tennis, og det går ikke, når han selv har en karriere at passe, mener Gary Player. -Jeg elsker Rory McIlroy, han har et unikt talent. Men han vinder US Open og holder så fri i en måned. Det kan man ikke. Maks en uge. Det er naturligt at golf kommer i anden række for en stund, når man er en forelsket ung mand, for kærligheden er stadig det største i vores liv. Men han skal gøre som jeg, sikre sig en hustru som kun opfordrer til succes og er villig til at ofre sig for den succes. Med den rette intelligente kvinde og en fortsat dedikeret træning, kan han blive den næste store i sporten, lyder den direkte opfordring fra Gary Player. ;Onsdag, 31. juli 2013
Filmtrailer: Nils Malmros´ personlige tragedie; Nils Malmros har gennem en række film fortalt om sin opvækst, barndom og ungdom. Og vi har fulgt ham i ”Kundskabens Træ”, hvor han genskabte velkendte scener om forelskelsen i de uopnåelige piger. Han har inviteret tilskuerne ind i sit liv på godt og ondt, med sorg og glæde. Hans film har været båret af en betagende og livsbekræftende, ind imellem sorgmunter melankoli ved den ulykkelige kærlighed. I sin nyeste film, ”Sorg og Glæde” blotlægger han med en sjælden grad af åbenhed og kunstnerisk mod et afgørende kapitel af sit smertelige voksenliv. Historien om, da hustruen Marianne slog parrets ni måneder gamle datter ihjel. LÆS OGSÅ:  Peter Aalbæk: Jeg tager hatten af for Nils Malmros Nils Malmros: Min hustru fik en behandlingsdom  Jakob Cedergren og Helle Fagralid spiller hovedrollerne som ægteparret, der oplever den størst mulige sorg og ulykke i deres liv, og på et nærmest håbløst fundament skal de alligevel forsøge at nå frem til den gensidige og modne kærlighed. ”Sorg og Glæde” får premiere den 14. november 2013. Få en forsmag på den stærke film her...  ;Onsdag, 31. juli 2013
Lotte Friis jubler over VM-sølv; Det gik skidt, da den danske svømmepige deltog ved OL, men nu har Lotte Friis bevist, at hun stadig kan! Ganske overraskende for hende selv, viste det sig faktisk, at hun ved at give alt, hvad hun havde i sig, var i stand til at presse sin modstander, amerikanske Katie Ledecky, i 1500 meter fri-finalen ved VM i Barcelona i går. LÆS OGSÅ:  Lotte Friis: Var klar til at indstille karrieren Lotte Friis er blevet voksen  Desværre rakte indsatsen ikke til en sejr over den 16-årige amerikaner, der slog ny verdensrekord i tiden 15.36,53 minutter, men alligevel var Lotte Friis mere end tilfreds med sig selv. Det skriver flere medier i dag. - Det er rart at vide, at jeg stadig godt kan, selv om jeg efterhånden er lidt op i årene. De sidste 100 meter kunne jeg godt se, at hun havde noget mere end mig, men en anden gang, er den der, siger en 25-årige Lotte Friis, der med sine 15.38,88 minutter sikrede sig både en sølvmedalje og en europarekord. - Jeg var hurtigere, end jeg havde regnet med, og jeg er bare så glad, ikke mindst fordi jeg fik bevist, at jeg er meget bedre, end det jeg leverede til OL, siger svømmepigen, der storgrinede af lykke flere minutter efter hendes anden plads var en realitet. ;Onsdag, 31. juli 2013
Folk vil se Jes Dorphs bolig; Folk er vilde med at se kendissers boliger indefra, og ikke mindst derfor oplever boliga.dk masser af klik fra både potentielle og ikke-potentielle købere, når kendte menneskers boliger sættes til salg. Det skriver Berlingske Business. TV-vært Jes Dorph-Petersen kan prale af, at være indehaver af den tredje mest sete kendisbolig i år, mens anden pladsen går til fodboldspilleren Daniel Agger, der har en strandvejsvilla i Hvidovre til salg. Første pladsen indtages af den tidligere håndboldspiller Lars Christiansen, der alene på sit navn har kunne lokke folk til at til klikke ind på sin 113 kvardratmeter store villa i Kolling. LÆS OGSÅ:  Se Jes Dorphs luksuslejlighed – nu er den til salg Jes Dorph-Petersen friede på gammeldags vis  Det hører til sjældenhederne, at det er en jysk by, der ender på førstepladsen, så der er næppe nogen tvivl om, at det Lars Christiansens popularitet, der har fået 36.000 mennesker til at se hans annonce. Daniel Agger indtager anden pladsen med mere end 31.000 besøg på sin bolig i Hvidovre ved København.   Efter Jes Dorph-Petersens Hellerup-lejlighed på tredjepladsen følger en række danskere med varierende kendis-faktor på de efterfølgende pladser. Blandt andet har den tidligere fodboldspiller Harald Nielsen trukket interesserede til  sit sommerhus i Nordsjælland, mens det ud over kendiseffekten også er de dyre huse, der tiltrækker sig opmærksomhed. Danmarks dyreste villa på Taarbæk Strandvej med en pris på 77,9 mio. kr. har modtaget over 22.000 klik. LÆS OGSÅ:  Jes Dorph-Petersen friede i Stockholm – sandsynligvis bryllup i år Jes Dorphs kæreste smider tøjet  ;Onsdag, 31. juli 2013
Lotte Mejlhede: Jeg er ligeglad med tøj og makeup; TV 2 News-værten Lotte Mejlhede, 46, toner dagligt frem på TV-skærmene i hele landet, men hun har hverken de store bekymringer omkring sin alder eller sit udseende. Det kunne faktisk ikke rage hende mindre, siger hun. - Bortset fra at jeg kunne ønske, at fysikken var bedre i visse sammenhænge (hun døjer med en dårlig ryg og har gjort det de seneste 20 år, red.), vil jeg sige højt og tydeligt: Jeg er ikke ked af, at jeg ikke er 24! Jeg er faktisk hamrende ligeglad med, hvor gammel jeg er. For at sige det ligeud: Det rager mig en papand! Jeg sad sammen med en veninde forleden og talte om, at jeg snart har fødselsdag. Og pludselig hører jeg mig selv helt klicheagtigt sige: ’Guuud, hvor gammel er det nu, jeg bliver? Er det 47 eller 48?’ Vi blev så enige om, at det er 47. Måske er jeg naiv, men jeg er virkelig ligeglad, siger Lotte Mejlhede til ugebladet SØNDAG. Ingen tålmodighed til tøjvalg Hun gør heller ikke ligefrem arbejdet lettere for stylisterne, der skal gøre hende klar, inden hun skal i æteren, for det kan ikke gå hurtigt nok med at komme ud af makeuprummet. - Jeg har så heller aldrig gået særlig meget op i mit ydre. Jeg er opvokset med, at det er indholdet, der tæller. Og det mener jeg helt oprigtigt. Du kan spørge makeup-damerne på TV 2. De er dødtrætte af, hvor lidt tid jeg mener, der skal bruges på at lægge makeup og finde tøj og af at høre mig sige: ’Kan vi ikke bare... altså, bare tage et eller andet, jeg kan få på?!’, siger Lotte Mejlhede. Der er plads til midaldrende kvinder på TV Heldigvis synes hun også, hun ser en TV-verden, der er begyndt at ændre sig fra i udpræget grad at hylde de yngre ansigter, når det gælder kvindelige tv-værter til også at have plads til kvinder over 40. Mens mændene hele tiden har kunnet få lov til at blive på skærmen op i en langt højere alder. - Det var sådan billedet var, da jeg blev ansat, 29 år gammel og meget blond. Men den holder ikke mere, efter at News og DR2 er kommet på banen. Jeg synes virkelig, man er begyndt at rykke på sig. Uden at nævne navne ser jeg da for mig flere kvinder oppe i årene sidde på skærmen. Og så er der jo Ulla Terkelsen, som snart bliver 70. Men hun er selvfølgelig et kapitel for sig, siger studieværten, der ved årsskiftet rykker videre og skal prøve kræfter som EU-korrespondent i Bruxelles for TV 2. LÆS OGSÅ:  Pas på makeuppen, der får dig til at se ældre ud. Få tipsene på Soendag.dk Vælg tøj, der slanker. Se, hvordan du gør, på Soendag.dk  ;Onsdag, 31. juli 2013
Sådan forløber Paradise-Tinnas bisættelse; Der levede en stærk vilje i Tinna Jakobsen unge liv. Lørdag sov hun ind efter to års kamp mod livmoderhalskræft. Men Tinna nåede selv at planlægge sin bisættelse, der blandt andet indebærer, at kisten kommer på stranden. Bisættelsen kommer til at foregå torsdag kl. 13 på Palmestranden i Frederikshavn og Politiet har givet særlig tilladelse til at kisten må blive kørt ned på stranden, skriver eb.dk. Når ceremonien på stranden er overstået, bliver kisten kørt til en nærliggende kirke, hvor der også vil være en kort ceremoni, inden kisten fortsætter til krematoriet.  - Lige nu er jeg ved at skaffe en fantastisk sanger, som bliver en del af ceremonien, siger en nær ven af familien, Jesper Høgfeldt, til Ekstra Bladet.  Tinnas urne bliver efterfølgende nedsat på kirkegården. LÆS OGSÅ:Endnu en Paradise-pige ramt af kræft ;Tirsdag, 30. juli 2013
Så meget er verdensstjernen Angelina Jolie værd; I maj måned overraskede Angelina Jolie hele verden med nyheden om, at hun havde ladet sine bryster bortoperere. Verdensstjernen fortalte selv om indgrebet til avisen New York Times, og hun gjorde det klar for alle, at lægerne havde forklaret hende, at hun havde 87 procents chance for at få kræft på et tidspunkt, så valget var ikke så svært at tage. Angelina er igen frisk oven på operationen der fandt sted i februar måned, og igen er den smukke skuespiller aktuel på det hvide lærred. LÆS OGSÅ:  Læs alt om Brad Pitt her Få de seneste nyheder fra Hollywood her  Og at Jolie er en eftertragtet skuespiller, vidner hendes løn tydeligt om. Med en årsløn på 185 millioner kroner topper Angelina Jolie listen over Hollywoods bedst betalte skuespillerinder. Det skriver mx.dk. Kræver 80 millioner for den rette filmrolle Der er gået tre år, siden Angelina Jolie sidst viste sig på biograflærredet i en stor Hollywood-film, hvor hun spillede over for Johnny Depp i actionfilmen ”The Tourist”. Men Hollywood har tydeligtvis kke fået nok af Angelina, der kan kræve mere end 80 millioner kroner for den rette rolle i en Hollywoodfilm. Til næste sommer skal hun igen trække publikum i biografer verden over med Disneys versionerede ”Tornerose”-fortælling ”Maleficent”, og med lønchecken for den rolle stryger hun direkte til tops på listen over bedst betalte skuespillerinder i Hollywood, skriver mx.dk. Ifølge en spritny liste fra Forbes over bedst betalte skuespillerinder i Hollywood indkasserede Angelina Jolie fra juni 2012 til juni i år 33 millioner dollar - eller cirka 185 millioner kroner. ;Tirsdag, 30. juli 2013
Julie Berthelsen på skrump efter fødslen; Sangerinden Julie Berthelsen har ved egen hjælp smidt de første 10 af de 20 kilo, hun tog på under sin graviditet. De sidste 10 har det imidlertid været sværere at komme af med, så sangerinden er på en kur, der byder på vægttræning og godt med proteiner. Det skriver Alt for damerne på deres hjemmeside. Hver dag er der fokus på kuren, og når sønnen er afleveret i dagpleje går turen til træningscentret, hvor en personlig træner og kostvejleder har lagt program for Julie, fortæller hun. Sangerinden er snart ved at være i mål, fordi hun næsten ikke får nogen kulhydrater i sin kost. Heldigvis er Julie Berthelsen begejstret for at træne. Hun har tidligere været på det grønlandske juniorlandshold i langrend, og i dag dyrker hun styrketræning, spinning og løb. Under sin kur forsøger julie at undgå gluten, som hun føler gør hende oppustet, og så bliver der ellers drukket en del vand. Fredag er den dag, hun lever for, for her må hun nemlig det hele. ;Tirsdag, 30. juli 2013
Naomi Watts drømmer om en datter; Hvis nogen kunne garantere den australske skuespiller Naomi Watts, 44, at hun ville få en datter, ville hun ganske givet gennemgå endnu en graviditet og blive mor for tredje gang. Det skriver Norsk Se og Hør. Snart får den smukke skuespiller premiere på filmen ”Diana”, hvor hun har hovedrollen som den afdøde  engelske prinsesse. I disse dage er hun dog optaget af at spille en højgravid prostitueret kvinde i filmen, ”St. Vincent de Van Nuys”, og det er det, der har bragt spørgsmålet om endnu en mulig graviditet på banen. LÆS OGSÅ:  Smugkig: Her er filmen om prinsesse Diana Modedokumentar på vej om prinsesse Diana  Naomi Watt er mor til sønnerne Alexander Pete, 6 og Samuel Kai, 5, som hun har med ægtemanden Liev Schreiber. - Jeg ville gerne have et barn mere, hvis jeg var sikker på, det blev en pige, siger skuespilleren, der synes det til tider kan være hårdt arbejde med to drenge, og som forestiller sig, at det ville være mere afdæmpet med to piger, der bare sidder og leger med deres te-stel. Ikke desto mindre elsker hun sine to drenge, men ved også at endnu en graviditet vil kræve, at hun skal af med de overflødige kilo igen, og det har tidligere været lidt af en prøvelse. De tyve kilo Naomi Watt tog på under sin første graviditet, ville ikke umiddelbart af igen, fortæller hun, og kropsformen blev heller ikke helt den samme, selv om hun forsøgte sig med både pilates og anden form for træning.  Altså synes konklusionen at være, at ideen om barn nummer tre ikke ligger lige for...   ;Tirsdag, 30. juli 2013
Endnu en Paradise-pige ramt af kræft;" I lørdags døde den 24-årige ""Paradise Hotel""-deltager Tinna Jakobsen på tragisk vis af livmoderhalskræft, og nu – få dage efter - afslører ""Paradise""-kollegaen, Stina Bentsen Petersen, at hun også er ramt af den frygtede sygdom. Det skriver Se og Hør på deres hjemmeside. 25-årige Stina, der var med i ""Paradise Hotels"" sæson 6, og har i kølvandet på Tinna Jakobsens død, skrevet på sin Facebook-side, at hun om to uger skal gennemgå en operation, hvor lægerne vil forsøge at fjerne det kræftramte område i hendes underliv. Det er et halvt år siden Stina Bentsen Petersen fik konstateret celleforandringer og fik taget en biopsi, der viste ondartede kræftceller. Skønt ""Paradise""-pigen er vaccineret, har hun fået vaccinen for sent, fortæller hun til seoghør.dk. - Jeg er blevet smittet ved seksuel overførsel, og man kan ikke sige, hvor længe siden det er, men det var i hvert fald før, jeg fik min vaccine, fortæller hun, og tilføjer at lægerne trods alt er optimistiske. - De har reageret hurtigt. Jeg skal have fjernet en lille del af min livmoder, og jeg vil forhåbentlig stadig kunne få børn og leve et normalt liv efterfølgende, men sådan noget kan jo vende tilbage. Mit tilfælde er ikke ligeså alvorligt som Tinnas, men hvis kræftcellerne ikke kan fjernes ved operation, skal man have kemo, for det spreder sig hurtigt. Heldigvis har det været et godt forløb indtil videre, siger Stina Bentsen Petersen, der foreløbigt er fortrøstningsfuld omkring sin egen situation.  ";Tirsdag, 30. juli 2013
De unge mødre: Louise har født igen; 27-årige Louise Papanicolas har i ”De unge mødre” givet udtryk for, at hun gerne vil have en datter, fordi hun i fremtiden hellere vil være mormor end farmor, men det går ikke helt så godt med lige dét projekt. Louise, der i forvejen har sønnerne Sebastian og Tobias med ekskæresten Ronnie, fødte således endnu en dreng i går. Sund og rask Til gengæld kan hun glæde sig over, at det nye familiemedlem på 3740 gram og 52 centimeter er sundt og raskt, og at fødslen forløb uden større dramatik. - Fødslen gik rigtig godt, men den gik også hurtigt. Vandet blev taget kl. 11.00, og kl. 12.50 startede veerne, og efter blot 20 minutter fik jeg presseveer, og endnu 20 minutter senere, var han ude, fortæller Louise til Realityportalen.dk. Louises nyfødte søn, som hun har sammen med sin nuværende kæreste Martin, har endnu ikke fået et navn.   ;Tirsdag, 30. juli 2013
Lars Mikkelsen populær i England; Den britiske TV-station BBC har i den grad fået øjnene op for den danske skuespiller Lars Mikkelsen, der blev kendt i England, da ”Forbrydelsen” blev sendt på landsdækkende TV sidste år. Mikkelsen får nu igen opmærksomhed i Storbritannien, da han tilsyneladende skal medvirke i den nye sæson af den prisbelønnede og meget populære britiske TV-serie »Sherlock«.Det skriver BT. Ifølge BBCs hjemmeside skal Lars Mikkelsen spille skurk i den nye sæson af TV-serien, og det er angiveligt TV-seriens britiske producer Sue Vertue, der har afsløret den glade nyhed på sin Twitter. BBC praler på deres hjemmeside også af, at Lars Mikkelsen har medvirket i Borgen, og ikke mindst af at hans populære bror, Mars Mikkelsen, har succes i USA og både har medvirket i James Bond-filmen Casino Royale og nu i TV-serien Hannibal. De to foregående sæsoner af den britiske TV-serie om mester-detektiven Sherlock Holmes har haft flere end 7 millioner seere, så der er gode muligheder for, at den gode Lars Mikkelsen nu for alvor kan slå igennem i England.   ;Tirsdag, 30. juli 2013
Grunwald beklager animeret Olsenbanden; Nordisk Film, der i 2010 lavede en animeret inkarnation af Olsen Banden, forsøger sig nu med Egon, Benny og Keld, der danser ’gangnam style´. Det skriver Ekstra bladet, der har talt med Morten Grunwald, der i de legendariske film spiller Benny, og Nordisk Films nye tiltag behager bestemt ikke den 78-årige skuespiller.   -Det eneste positive, jeg kan sige, er, at de har ramt Kirsten Walther og Preben Kaas stemmer ret præcist. Ellers så har jeg svært ved at engagere mig i det. Det nye stemmer ikke overens med den vision som Henning Bahs og Erik Balling havde, da de skrev de originale spillefilm, siger Grunwald til Ekstra Bladet. Han har set filmens trailer og beklager, at Nordisk Film ikke har grebet den ånd og den poetiske og komiske hitte-på-som-hed, som de originale film havde. Ifølge Morten Grunwald er der altså ikke meget Balling og Bahs tilbage, når animationen 'Olsen Banden på dybt vand', der får premiere i oktober. ;Tirsdag, 30. juli 2013
Anders Matthesen indlagt til operation; Ifølge BT er komikeren Anders Matthesen netop blevet indlagt for at gennemgå en operation. De næste uger har han ifølge avisen aflyst alle aftaler, men komikeren ønsker ikke at oplyse hvor og for hvad, han skal opereres. BT har været i kontakt med komikerens manager, der skriver, at ”Anders nødigt udtaler sig om private sager, men at operationen bestemt ikke er alvorlig, men kræver en fri kalender nogle uger”. Anders Matthesen, der sidste år havde stor succes med showet ”Anders”, er nomineret som årets komiker til Comedy Award 2013, som uddeles den 25. august. Om komikeren når at blive klar til showet vides endnu ikke. ;Tirsdag, 30. juli 2013
Isabel Friis-Mikkelsen åbner frisørsalon; Det har længe været et populært koncept i USA, og nu kommer det også til Danmark. Det er den såkaldte Blow Dry-salon, der er en frisørsalon, hvor man kan komme ind fra gaden og få vasket og føntørret håret. Det er Casper Christensens kæreste, Isabel Friis-Mikkelsen, der den 1. august åbner den første af den slags saloner herhjemme, og konceptet kender hun fra USA, hvor salonerne er meget populære.   Det bliver ikke Isabel selv, der kommer til at stå med føntørren, men hun vil være at finde i forretningen, hvor der bydes på et glas champagne, mens behandlingen finder sted, og derfra kan kunden trygt begive sig videre til fest, til møde eller bare ud på gaden igen. Kæresten Casper Christensen er stolt af sin kæreste og spændt på den nye forretning, der ifølge Isabel, skal være et sted man kan sidde at hygge sig i lækre omgivelser, inden man skal videre. En hver behandling koster 375 kr. ;Tirsdag, 30. juli 2013
Anne Linnet fylder 60;" Hun er nybagt mor til lille Nemo, der kom til verden i april. Alt i alt er hun mor til syv. Hun er stadig aktuel på musikscenen og på TV, og sidste år fik vi et helt særligt indblik i hendes begivenhedsrige liv, da hun udgav erindringsbogen ""Testamentet"", der blandt andet afslørede hendes utallige seksuelle forhold til kvinder -ikke mindst til kendte kvinder. I dag fylder hun 60. Anne Linnet. Og jo, hun er her i høj grad stadig! Senest gjorde hun sig bemærket som dommer i X Faktor, hvor hun kæmpede en indædt kamp for at bringe sit mere eller mindre talentløse boyband, Wasteland, til finalen. For hun har vinderinstinkt den brave jyde, og måske ikke mindst derfor er hun her stadig, som hun har været det i mange, mange år. Vil Anne Linnet noget, så vil hun det, og så går hun efter det. Det gælder i kærlighed, hvor hun har været vidt omkring både blandt mænd og kvinder, og det gælder musikalsk, hvor hun startede sin karriere på det jyske musikkonservatorium og siden blev en del af 70´ernes Shit og Chanel, 80´ernes Anne Linnet Band over Marquis de Sade og siden til en storslået solo-karriere samtidig med hun som forretningskvinde har haft eget pladeselskab, været ejer af jazzhuset Montmartre i København og i det hele taget har haft succes med det meste af det, hun har rørt ved, uanset genre. I dag kan hun fejre med hele med sin store familie, der tæller tre voksne børn, to rumænske adoptivbørn, to små-børn, samt en række børnebørn og ikke mindst Anne Linnets unge smukke kærlighed, 26-årige Tessa Franck. ";Tirsdag, 30. juli 2013
Miras ekskæreste vil have sin datter; Da  Mira Wanting døde af livmoderhalskræft for et halvt år siden, efterlod hun sig to døtre på 13 og knapt tre år. Den 34-årige skuespiller var alene med de to piger, der har to forskellige fædre, og for den yngste, Filippas, vedkommende, var det Mira der var alene om forældremyndigheden. Det var Miras ønske, at hendes 60-årige mor, Kirsten Wanting, skulle have forældremyndigheden, når hun selv var væk, og det ønske er nu blevet hørt af statsforvaltningen. Det har imidlertid fået datterens ulykkelige far, 35-årige Jesper Bork, til at gå i retten for at vinde mere samvær med sin datter. Samtidig er han gået til BT i frustration over kun at få lov at se sin datter fire timer om ugen. - Jeg har aldrig set min datter så lidt, som efter Mira døde. Jeg føler nærmest, at Kirsten har kidnappet min datter fra mig. Jeg kan godt forstå, at det er svært for en mor, der lige har mistet sin datter, at holde styr på sin sorg. Men at hun mister sin datter, er ikke ensbetydende med, at jeg også skal miste min datter, og at min datter skal miste mig, siger Jesper Bork til avisen. Ifølge BT bor Miras ældste datter en uge hos sin mormor og en uge hos sin far, og den ordning ønsker Jesper Bork også for lille Filippa, som han tidligere har set betydeligt mere til. Men i følge kendelsen har Filippa altid været mere knyttet til sin mormor end til sin far, og formentligt derfor er forældremyndigheden gået til Kirsten Wanting. Jesper Borks advokat håber dog på, der kan laves en ordning om weekend- og feriesamvær. Miras mor har ikke ønsket at kommentere den ulykkelige sag.    ;Tirsdag, 30. juli 2013
Sarah Louise Christiansen aflyser brylluppet;" Sarah Louise er flot gravid og venter parrets andet barn i september, men med udsigten til ikke at kunne nyde sit eget bryllup, aflyser Sarah Louise og kæresten Michael nu kirkebrylluppet den 7. september. - Ja jeg vidste jo egentlig allerede, da jeg blev gravid, at dette nok ville ske. I morgen skal jeg ringe ind og aflyse vores kirke, da det var meningen vi skulle giftes d.7-9-13, skriver Sarah Louise på sin blog, og begrundet aflysningen med følgende besked: - Det er 2 uger før jeg skal føde og jeg gider simpelthen ikke holde mit bryllup på en dag, hvor jeg intet orker, vejer et ton, har vand i benene, bækkenløsning, må gå tidligt i seng af træthed, ikke kan nyde lidt vin eller få plads til den gode mad og muligvis kunne ende med at gå i fødsel…. ikke just drømme brylluppet vel… Om der overhovedet kommer et bryllup, spøger modellen lidt med på sin blog med følende besked: - Hvornår den nye dato bliver, ved vi ikke lige. Nu må vi jo se om vi overhovedet overlever en baby mere eller om vi bliver en del af den flotte statistik der hedder 40% af alle ægteskaber ender i skilsmisse….;)     Lars H. LaursenSarah Louise Christiansen strutter flot med sin gravide mave - her sammen med veninden Mascha vang.  ";Mandag, 29. juli 2013
Morten Resen drømmer om prins Henrik; Hvad er den største udfordring ved at lave morgen-TV? Arbejdstiderne - uden tvivl! De dage jeg sender, er jeg på arbejde, fra vækkeuret ringer 02.59, til jeg går i seng igen kl. ca. 21.30. Det er lidt ligesom at have livslange tømmermænd og jetlag, og det kræver en forstående familie og vennekreds! Til gengæld elsker jeg mit arbejde og mine kollegaer, og jeg har en del fridage, hvor jeg kan maratonkramme mine børn og indhente det forsømte på familiefronten. Hvem vil du rigtig gerne have med som gæst? Jeg gad godt lave et langt interview med prins Henrik. Han er jo et fantastisk menneske, en levemand og sjovere end de fleste komikere! Det er som om, at han har besluttet sig for at sk... højt og flot på, hvad andre tænker om ham. Det synes jeg er cool. Hvilken gæst har imponeret/overrasket dig mest i løbet af din karriere? Jeg fik et af meget få interviews med George Michael og var forinden blevet passet op af to skingre pressedamer, der remsede alt det op, jeg ikke måtte spørge om. Under interviewet sad de på gulvet ved siden af min stol og kiggede bistert på mig. Jeg spurgte om alt det, jeg ikke måtte. Fordi George Michael gerne ville svare. Han var helt fantastisk at interviewe. Han gav noget af sig selv og gav ingen standardsvar. Og så har jeg interviewet Mariah Carey, mens hun lå på en sofa kun iført tanktop og boksershorts med bamser på. Men det er en anden historie..! Hvem synes du gør det særligt godt på TV? Clement er jo bare en fantastisk (irriterende) interviewer. Derudover elsker jeg Meyerheim og synes, at TV 2 skal flytte hans talkshow over på hovedkanalen. Og så har Cecilie Frøkjær betydet en hel del for den måde, jeg arbejder på i dag. Hun har lært mig enormt meget om respekten for dem, man interviewer, at være et ordentligt menneske i en til tider uordentlig branche og ikke mindst at gøre sig umage. Hvad er det største øjeblik i din egen TV-karriere? Hmm... Det er svært. Måske første gang, jeg sad ved siden af Cecilie Frøkjær og skulle sige go’ morgen til hele Danmark. De to, der senest havde siddet i samme stol, var Michael Meyerheim og Jes Dorph. Det var nogle ret store sko at fylde ud.  ;Mandag, 29. juli 2013
Annisette ikke i tvivl: Thomas Koppel går igen; Der er ingen tvivl om, at Savage Rose-sangerinden, Annisette Koppel, savner sin mand og sjæleven Thomas Koppel. Hendes ægtemand døde for syv år siden, og sorgen og savnet har ingen ende ville tage. De to var musikkolleger og tilbragte det meste af deres tid sammen, så selvfølgelig har tomrummet været svært at fylde ud, men en lille trøst er der dog, for den tilbageblevne enke. Hun føler nemlig stadig, at hendes afdøde mand er til stede. -Det var ikke så lang tid efter han døde. Jeg gik rundt i vores hus, og bagved mig hørte jeg pludselig en af de små søde melodier, han altid gik rundt og fløjtede. Jeg vendte mig om, men der var selvfølgelig ikke nogen, siger Anisette til BT. Hun tilføjer, at hun kan høre sin afdøde mand, hver gang hun sætter sig ved klaveret, og når hun har spørgsmål til ham, ved hun præcis hvad han vil svare, og derfor svarer hun for ham.   Heldigvis er sangerinden udstyret med en fantastisk hukommelse, fortæller hun, og derfor lever hun højt på minderne. Nævner nogen en dag, et årstal eller en begivenhed, vender det hele lyslevende tilbage til hende. Duft, følelser og billeder, fortæller hun, der trods savnet har det godt og glad for livet. ;Mandag, 29. juli 2013
Grevinde Alexandra: Fik min åbenbaring som 45-årig; Første gang danskerne mødte grevinde Alexandra, der dengang var 31 år, var den 31. maj 1995, hvor hun blev præsenteret på trappen foran Fredensborg Slot som prins Joachims forlovede. Der er sket meget siden. Den knaldrøde spadseredragt er skiftet ud med et mere afslappet look, hun er blevet mor til to, skilt og gift igen. Livets milepæl kommer i 40'erne Og så er hun med sine 49 år godt på vej gennem 40’erne. - Jeg er overbevist om, at 40’erne er en milepæl i alle kvinders liv. I hvert fald i de kvinders liv, jeg kender, inklusive mit eget. Pludselig kigger man på sit liv fra flere vinkler, også vinkler, man måske ikke har turdet eller villet kigge fra før. Er der noget, man er utilfreds med? Er der noget, man kan eller vil ændre, siger hun. LÆS OGSÅ:  Grevinde Alexandra fejrer 49-års fødselsdag Grevinde Alexandra er stolt af forholdet til Joachim  Alexandras åbenbaring - Og jeg må sige: Min åbenbaring kom, da jeg var 45 år. Først mistede jeg min far, hvad min familie og jeg til en vis grad var forberedt på. Han var 85 år, da han døde. 20 år tidligere fik han en blodprop i hjernen. Så de sidste 20 år med min far tog jeg aldrig for givet. Jeg havde gjort alt, hvad jeg kunne, og alt hvad jeg ville med min far. Og alt, hvad vi skulle tale om, var blevet sagt. Så det var, som det skulle være, fortæller hun. Døden er svær at kapere Men det ene dødsfald var ikke det eneste, der ramte grevinde Alexandra. - Efterfølgende mistede jeg fire andre mennesker det år. Gamle mennesker, men mennesker, der betød meget for mig. Og pludselig åbenbarede det sig i al sin tydelighed, at vi er alle dødelige. Det var ikke første gang i mit liv, jeg havde set døden. Men da gik det op for mig, at det langtfra var sidste gang, jeg kom til at opleve døden, tværtimod ville det komme til at ske hyppigere. Den erkendelse var svær at kapere, forklarer hun. LÆS OGSÅ:  Prinsesse Marie syntes, det var svært at miste sin anonymitet, da hun blev gift med prins Joachim Find ud af, hvorfor verden er så vild med vores kronprinsesse Mary  ;Mandag, 29. juli 2013
Hans Pilgaard løfter sløret for sin fremtid; Så stopper han med at lave TV, og så gør han ikke helt alligevel, og netop nu hvor Hans Pilgaard igen skal til at lave nye ”hvem vil være millionær”-programmer, udtaler han, at han igen står midt i et vadested. Noget skal der ske, siger Millionær-værten, der har rekorden som den, der i længst tid har været vært for TV2´s populære TV-quiz. 173 programmer er det blevet til, skriver BT. - Jeg elsker at lave det program, men jeg er også et sted i mit liv, hvor der sker forandringer. Ud over at være i London kan jeg se mange gode grunde til at kigge på Danmark på andre måder. Jeg har en kæreste og familie i Danmark, siger han til avisen, og i den forbindelse giver han på ægte ”Millionær-vis” læserne fire svarmuligheder for at gætte, hvad det er, der skal ske: A: Er jeg ved at skrive en bog?B: Er jeg ved at flytte til et andet land?C. Er jeg i gang med de indledende øvelser til et nyt tv-show?D: Arbejder jeg på et nyt foredrag? TV-værten ønsker endnu ikke at afsløre, hvad det rigtige svar er, men vi venter spændt… Foreløbigt har Hans Pilgaard kontrakt med TV2 om 'Hvem vil være millionær' frem til sommeren 2014. ;Mandag, 29. juli 2013
Heidi Klum skal spille dansker; Heidi Klum har netop sikret sig en gæsterolle i den amerikanske komedieserie ”Parks and Recreation”, der bl.a. har vundet den såkaldte Television Critics Association Award og været nomineret til syv Emmyer og to Golden Globes. ”Parks and Recreation” følger en flok lokalpolitikere i Indiana, og Klum skal i premieren på den nye sæson spille en succesfuld dansk borgmester, som deltager i en prisuddeling ”Women in Government” i London. Her møder hun seriens hovedperson Leslie, som bliver meget misundelig på Heidi Klums karakter, der ikke alene er en ekstremt populær politiker i Danmark, men også til den pågældende prisuddeling. Flere TV-successer Heidi Klum er langt fra uvant med TV-mediet. Hun har tidligere haft en større gæsterolle i komedieserien 'Spin City' og har nu også stor succes som vært på realityprogrammet ”Projekt Catwalk” og som meddommer i ”America's Got Talent”. Hendes gæsteoptræden i ”Parks and Recreation” vises på NBC den 26. september.  ;Mandag, 29. juli 2013
Nu er Sisse Fisker blevet gift; DR’s Sisse Fisker hedder nu også Mogensen til efternavn. Det kunne hun glad fortælle, da hun kom ud af Holmens Kirke i København med sin mand, Sune Mogensen under armen. Parret blev lørdag gift, og kunne i skinnende solskin fejre dagen med 60 venner og familiemedlemmer. Deri blandt Sisses TV-kolleger Lise Rønne og Claus Elming. Sisse og Sunes to drenge Samuel, 3, og Isak, 2, var naturligvis også med – førstnævnte oven i købet med til at følge sin mor op af gulvet som en raks brudesvend. Brylluppet fortsatte til søs, for alle gæsterne gik efter vielsen om bord i en booket havnerundfartsbåd, og fortsatte til en restaurant på Islands Brygge hvor festen blev holdt. I BILLED BLADET på torsdag kan man læse mere om begivenheden – og se alle kjolerne, ikke mindst brudens. ;Mandag, 29. juli 2013
Tilgiv din mor, Jennifer Aniston; I mere end 17 år har Jennifer Aniston været på kant med sin 76-årige mor, Nancy Aniston, og af samme grund, har den 44-årige skuespiller ingen planer om, at invitere sin mor med til sit kommende bryllup med den 41-årige Justin Theroux. Men det er gommens ønske, at Jennifer forsoner sig med sin mor, så den aldrende kvinde deltager i parrets forestående bryllup. Det skriver Ekstra Bladet. Mor og datter ragede uklar i 1996, hvor Nancy Aniston i et TV-interview talte om sit komplicerede forhold til datteren. Forholdet forværredes yderligere, da Nancy Aniston tre år efter udgav bogen 'From Mother and Daughter to Friends: A Memoir', hvor endnu flere afslørende detaljer omkring Jennifer Aniston blev afsløret.   De sidste 14 år har kontakten mellem mor og datter været yderst sparsom, og af samme grund var Nancy Aniston ikke inviteret med, da Jennifer Aniston i år 2000 blev gift med Brad Pitt. Situationen ændrede sig dog lidt, da Nancy Aniston for to år siden fik et slagtilfælde. Ikke mindst på Justin Therouxs opfordring tog han og Jennifer til hospitalet for at tilse den syge Nancy Aniston. Det er svigersønnens store ønske, at mor og datter forsones, så det kommende bryllup bliver med moren som gæst. Og noget tyder på, at der er håb forude. Rygter vil, at parret i sidste uge var på restaurant med begge deres mødre, og mon ikke snakken er gået på planlægningen at den kommende begivenhed... ;Mandag, 29. juli 2013
Lisbeth Zornig: Min mand valgte min brudekjole; Den tidligere formand for Børnerådet, Lisbeth Zornig Andersen, har lært meget af sin mand Mikael. Blandt andet har han lært hende om restauranterne i København, og så er det også ham, der sørger for, at hun ikke går rundt i hullede jeans. - Mit liv har forandret sig markant, efter at jeg har mødt Mikael! Før jeg mødte ham, kendte jeg stort set ingen restauranter i København. Jeg rejste stort set ikke uden for landets grænser. Og så arbejdede jeg. Men så møder jeg altså Mikael, som er den diametrale modsætning af mig på mange måder, udefra set i hvert fald. Jeg mener: han får syet sine jakkesæt i Dubai! OG sine skjorter! Det starter ligesom der. Jeg derimod går gerne rundt i hullede cowboybukser, siger Lisbeth Zornig Andersen til ugebladet SØNDAG. Ligner en bums på udgang Lisbeth Zornig, 45, og forfatteren og journalisten Mikael Lindblom har kendt hinanden i seks år, men blev gift i år i juni måned. Og eftersom det er ham og ikke Lisbeth, der har bedst styr på beklædning, så endte det da også med at være ham, der fandt hendes brudekjole. - Det er usædvanligt at se mig i kjole som i dag. Jeg køber heller ikke selv kjoler. Det er Mikael, der køber dem til mig. Min brudekjole fandt han også.  Når vi kommer gående sammen, tænker jeg en gang imellem, at folk må tro, at Mikael er på udgang med mig. For jeg ligner en bums, og han ligner en verdensmand, hvilket han også er, siger Lisbeth Zornig. Har lært hende om dovenskab Lisbeth Zornig er ikke den eneste, der nyder godt af sin mands levevis. Hendes fem børn i alderen 11 til 24 år har også fået en række oplevelser, fordi Mikael er god til den slags. Men for Lisbeth Zornig har deres forhold betydet, at hun har lært helt nye sider af sin personlighed at kende. Og det skræmmer hende lidt. - Det er selvfølgelig ikke bare mine børn, han giver oplevelser. Det giver han også mig. Han har lært mig at rejse. Han har lært mig at spise al mulig dejlig mad, som jeg aldrig har smagt før. Han har lært mig at nyde livet, simpelthen. I den tid vi har kendt hinanden, har jeg ligefrem oplevet, at jeg kan være doven. Jeg har prøvet bare at sidde og glo ud i luften og lade tiden gå. Jeg har også sagt til ham, at han har gjort mig doven, og at det bekymrer mig, siger hun. LÆS OGSÅ:  Lisbeth Zornig er vokset op med vold og alkohol. Læs om hendes forhold til sin mor på Soendag.dk Sådan vælger du tøj, der gør dig slankere. Se tipsene på Soendag.dk  ;Mandag, 29. juli 2013
Lotte Mejlhede: Svært at blive mor sent; TV 2 News-værten Lotte Mejlhede, nu 46, var 39 år før hun blev mor til sit første og hidtil eneste barn, datteren Laura-Louise. - Og det er altså sent at være førstegangsfødende, siger hun til ugebladet SØNDAG i denne uge og fortsætter:  - Og ja det ændrer fuldstændig ens liv. Når man som voksen har levet et liv så længe, hvor man kun har haft sig selv at tage sig af, så ændrer det alt pludselig at få ansvar for sådan en lille størrelse.  Pludselig bliver man uhyre bevidst om, hvad det er, man gerne vil give videre. Pludselig bliver ens egne værdier og principper prøvet af på én selv, siger Lotte Mejlhede. Barnet er et talende spejl Hun har da også oplevet at blive konfronteret med sin egen gøren og laden, hvis det ikke stemmer overens med den måde, hun siger til datteren, at hun skal opføre sig på. Og det sætter tingene i perspektiv, mener hun. – Man har 1.000 meninger om, hvordan tingene bør være. Og lever man så selv op til det? Lige fra om man lever grønt nok, til om man generelt er konsekvent nok? Når man kun har sig selv, gør man jo, hvad pokker man vil. Men så kommer der er pludselig en lille én på syv år og siger: ’Hvorfor skal jeg overholde tiden, når du selv kommer for sent?’ Bum! Hun er ret skarp, vores datter. Men hun har heldigvis også god humor, og derfor kan jeg godt sige nu: ’Hør her, jeg er ikke selv særlig god til det her, men jeg synes faktisk, du skulle tage at være det!’, siger Lotte Mejlhede. Aldrig vild efter at få børn At Lotte skulle blive 39, før hun fik barn, skyldes, at hun med egne ord aldrig har været helt syg efter at få børn. Men så mødte hun sin mand. Og fordelen ved at få barn i en moden alder er, at den lille ny gerne må fylde, er hendes opfattelse. – Og efter nogle år begyndte vi så at snakke om, at det kunne være fint, hvis det skete. Men det skete så ikke. Og det var egentlig også okay. Det var ikke en katastrofe, der satte vores liv i stå. Vi levede et rigtigt godt liv. Vi kedede os ikke. Det var ikke altafgørende for mig at blive mor. Men så pludselig, så kom hun jo. Og nu, hvor vi har hende, er det selvfølgelig helt fantastisk. Og så fylder hun jo. Det er til gengæld fordelen ved at være moden, når man får børn: Man er klar. Man er så klar til at lade ens barn fylde det, det skal fylde, siger hun. LÆS OGSÅ:  Trænger jeres parforhold til fornyet energi? Sådan sparker I liv i det igen, se mere på Soendag.dk Sådan ser en kvindes perfekte dag ud. Se, hvad der skal til, på Soendag.dk  ;Mandag, 29. juli 2013
24-årig Paradise Hotel - deltager død af kræft; Paradise Hotel - deltageren Tinna Jakobsen fik konstateret kræft i livmoderen i 2011, og nu har den 24-årige kvinde tabt kampen mod sygdommen. Det skriver folkene bag den indsamling, der skulle hjælpe Tinna Jakobsen til alternativ behandling, på indsamlingshjemmesiden. Flere andre Paradise Hotel - deltagere udtrykker deres sorg og forfærdelse over Tinna Jakobsens tidlige død. Susan K. er en af dem. - Mange tusinde tak til alle, der hjalp med donationer til vores alle sammens solstråle Tinna Jakobsen R.I.P din dejlige sjæl ... Jeg ved du er et bedre sted lige nu ! Trods vi kæmpede for indsamlinger på kryds og tværs, var det desværre for sent alt vores arbejde har ikke været forgæves ! Der er penge til den lækreste begravelse, som den prinsesse du var, samt vi nu kan donere resten af pengene, til et menneske i lignende situation, eller Kræftens Bekæmpelse ! I de kommende dage vil familien, samt venner venligst bede pressen om en anelse fred og respekt ... Hvil i fred, smukke dronning. Også Amalie Szigethy udtrykker sin sorg på Facebook over Tinna Jakobsens død. - Alle mine tanker går til Tinna Jakobsen familie. RIP. Hvil i fred og må dit smukke væsen ha det godt der hvor du er nu. Ganske enkelt forfærdeligt hvad kræft gør. Pas på dig selv derude. Den tidligere Paradise Hotel - deltager fik konstateret livmoderkræft for to år siden. Dengang var lægerne meget optimistiske. De fjernede Tinnas livmoder, hun blev herefter erklæret rask, og efterfølgende valgte hun at tage til Mexico for at deltage i Paradise Hotel. En oplevelse, hun selv har beskrevet som sit livs rejse. Men da hun igen er tilbage til Danmark, bliver hun indlagt med stærke mavesmerter. Lægerne konstaterer herefter, at kræften ikke er væk. I det hul, hvor hendes livmoder sad, er der vokset sig en 5x9 centimeter stor knude. Hverken kemobehandlinger eller stråling hjælper, og lægerne måtte opgive at helbrede tidligere Paradise Hotel - deltageren Tinna Jakobsen. ;Søndag, 28. juli 2013
Jette fra Mig og min mor: Jeg har tabt 35 kilo;  Hendes startvægt var på 117 kilo - i dag viser badevægten bare 82 kilo. Reality-moderen mangler blot fire kilo for at nå sin ønskevægt  Jette Bertelsen fra den populære reality-serie Mig og min mor på Kanal 4 fik foretaget en fedmeoperation i oktober sidste år, og siden er kiloene raslet af hende. Startvægten var dengang på 117 kilo, og i dag viser pilen på badevægten bare 82 kilo.  Og det betyder, at hun kun mangler at smide fire kilo mere for at nå den ønskevægt, som hun og hendes diætist er nået frem til er passende i forhold til hendes højde og alder. - Mit mål var 75 kilo, men jeg har besluttet mig for at stoppe, når jeg rammer 78 kilo. Jeg ønsker simpelthen ikke at blive alt for afpillet. Der skal stadig være noget af mig tilbage, fastslår Jette. Hun er glad for, at det er gået forholdsvist smertefrit efter operationen, og indtil videre er hun sluppet for nogen af de alvorlige følger, der kan opstå efter en fedmeoperation. Til gengæld er hun plaget af et voldsomt behov for at prutte og bøvse, når hun spiser. Kan stadig føle sig tyk - Min mave larmer rigtig meget, når jeg spiser, og det er da knap så sjovt, når jeg er ude at spise på en restaurant. Men jeg plejer at advare folk inden, og så går det alligevel, griner Jette, der trods sit store vægttab på 35 kilo nogle dage stadig kan føle sig tyk. - Det er lidt op og ned, hvordan jeg har det med min vægt. Jeg kan stadig synes, at jeg er alt for tyk, og når jeg så prøver tøj, kan jeg jo se, at jeg har brug for mindre størrelser. Det er bare ikke altid, at hovedet lige kan følge med kiloene, siger Jette. Hun vil gerne vise sit nye look for seerne på Kanal 4, men endnu ved hun ikke, om hun og datteren Jessica skal medvirke i en ny sæson af den populære serie Mig og min mor. Får de tilbuddet, takker de gerne ja. - Jeg har fået meget ud af at medvirke. Alle de venlige og positive henvendelser fra folk er livsbekræftende. Jeg blev for nylig invitereret til en 50 års fødselsdag i Nordjylland. Det var en fan, der syntes, det kunne være sjovt, hvis jeg var med. Så jeg kom, og det var en fantastisk oplevelse, siger Jette. Læs også, hvorfor Jette valgte at få en fedmeoperation, og hvordan hendes datter har håndteret det, på udeoghjemme.dk  Læs også om Sandra fra ’Ekstremt fed’, som er blevet tyk igen efter programmet, og find ud af hvordan det gik de andre deltagere på udeoghjemme.dk ;Lørdag, 27. juli 2013
Peter Aalbæk: Jeg tager hatten af for Nils Malmros ; Efter Nils Malmros har afsløret, at hans kommende film ”Sorg og glæde” handler om en personlig tragedie, hvor hans hustru Marianne Tromholt i 1984 dræbte deres lille datter, melder Peter Aalbæk sig på banen for at vise sin respekt for kollegaen.   - Det er tæt på en umulig opgave, han har stillet sig selv. Næsten alle laver film med udgangspunkt i sig selv, og det er også i tråd med Nils Malmros’ karriere, men det er trods alt en frygtindgydende opgave, når tragedien er så stor som i hans tilfælde, siger Peter Aalbæk Jensen til BT og tilføjer: - Han gør sig selv så sårbar, som det overhovedet er muligt, som instruktør, og det er ikke en opgave, som jeg selv ville have mod til at påtage mig, så man kan kun tage hatten af for, at han udfører noget så vanvittig personligt, siger filminstruktøren. BT har desuden talt med instruktørerne Ole Bornedal, Søren Fauli og Lotte Svendsen, som alle deler Peter Aalbæks respekt for Nils Malmros. ;Fredag, 26. juli 2013
Thure Lindhardt er overbevisende som psykopat; Filmanmelderne på de danske dagblade er enige: Thure Lindhardt spiller fremragende som den østrigske psykopat Wolfgang Priklopil i dramaet ”3096 dage”, der netop har haft biografpremiere. Filmen handler om 10-årige Natascha Kampusch, der bliver kidnappet på vej til skole i 1998 og slipper ud i friheden otte år senere, hvorefter hendes bortfører begår selvmord.   - Han (Thure Lindhardt, red.) får på fornem vis holdt rollen i en skruestik mellem stilfærdig taber og skingrende psykopat, skriver Politikens anmelder Sofhie Engberg Sonne, der ifølge Ekstra Bladet bliver bakket op af Berlingskes anmelder Louise Kidde Sauntved. - Der er ikke en finger at sætte på skuespillet hos hverken Thure Lindhardt eller Antonia Campbell-Hughes (Irland, red.), der spiller Natascha Kampusch som teenager, skriver hun. På trods af roserne til Thure Lindhardt er flere anmeldere enige om, at instruktøren Sherry Hormann ikke evner at skildre det psykologiske drama mellem Natascha Kampusch og hendes bortfører. ;Fredag, 26. juli 2013
Den skaldede kok: Døden reddede mit liv; Stærke mavesmerter resulterede i, at Den Skaldede Kok alias Carsten Olsen i marts 2012 blev indlagt på Rigshospitalet. Lægerne fandt 27 huller i hans tarme og mavesæk, der tappede ham for blod, og lægerne kæmpede hele natten for at holde ham i live. Lørdag den 24. marts døde Carsten Olsen på operationsbordet – kort efter fik lægerne liv i ham igen og måtte give ham 10 liter blod. Kokken fortæller til BT, at episoden chokerede ham så meget, at det tvang ham til at tage sit liv op til revision. Han valgte blandt andet at kvitte sit stressende arbejde på restauranten ”Den Skaldede Kok”, som han drev i Tivoli, og lægge sprutten på hylden. - Restauranten gav mig simpelthen ikke tid nok til at slappe af. Og jeg har ikke været god nok til at passe på mig selv. Jeg har altid brugt livet som tag-selv-bord, og det gælder både mad, spiritus og mængden af arbejde, fortæller Carsten Olsen til BT. I løbet af de sidste par år har han tabt sig 70 kilo, og han og partneren Merete har nu valgt at åbne to-mands-firmaet ”Den Skaldede Kok Catering” i Helsingør. ;Fredag, 26. juli 2013
Sascha Dupont bliver i USA: Redder manden fra ølvom; Det er fem år siden, Sascha Dupont pakkede sine ting, forlod sit hjemland og flyttede til USA. Der fandt hun kærligheden hos Bryan Connor, og i foråret blev de forældre til sønnen Timothy. Selv om den 38-årige sangerinde ville elske at være tættere på sin familie i Danmark, så har hun ingen planer om at flytte tilbage. - Jeg tror bestemt ikke, at vi flytter til Danmark. Jeg kan rigtig godt lide at bo i Los Angeles, og jeg sætter meget mere pris på Danmark ved bare at besøge det, siger Sascha Dupont til seoghør.dk. Der er dog også to andre grunde til, at hun og hendes mand ikke vil bo fast i sangerindens hjemland. - Bryan har en datter i USA, så det kan man jo ikke lige rejse fra. Og så mener han ikke, at han kan bo i Danmark, fordi han så vil komme til at drikke for meget øl. Så ville han få en ølvom på nul komma dut. Og det ville han virkelig, så det ville være en rigtig dårlig ide, fortæller hun. ;Fredag, 26. juli 2013
Remee: Så meget tjener han om året; Remee er kendt for at leve det vilde luksusliv med fede fester og rejser rundt om i verden, og hvis man kigger på hans indkomst, så har han da også råd til at leve som en jetsetter. Ifølge Ekstra Bladet viser producerens netop offentliggjorte regnskab nemlig, at han sidste år havde et overskud på tre millioner kroner. Det svarer til en månedsløn på 250.000 kroner. Beløbet dækker over indtægter fra firmaet RamBam, øvrige firmaer, finansielle indtægter og hans egenkapital, der vidner om et solidt selskab. Derudover afslører Remee, at han hvert år tjener omkring halvanden million kroner på de sange, han har været med til at skabe gennem årene. Det fremgår også af regnskabet, at musiksmeden har politianmeldt sin tidligere assistent, Christian Hoeck, for at have stjålet 1,8 millioner kroner fra hans selskaber. ;Fredag, 26. juli 2013
Nils Malmros: Min hustru fik en behandlingsdom; Nils Malmros nægter at give større interview om sin kommende og sidste film ”Sorg og glæde”, der handler om det familiedrama, han selv oplevede, da hustruen Marianne Tromholt i 1984 dræbte deres ni måneder gamle datter i en psykose. Filminstruktøren forsikrer, at alle brikker vil falde på plads og spørgsmål om tragedien vil blive besvaret, når publikum og pressen ser filmen. Alligevel forklarer han nu, hvad der skete efterfølgende, hvor hans hustru hverken kunne afhøres eller fremstilles i grundlovsforhør på grund af sin mentale tilstand. - Min kone fik det, der kaldes en behandlingsdom. Hun blev dømt til videre behandling, fortæller Nils Malmros til BT. Avisen bragte i 1984 en notits om, at instruktøren ikke var hjemme, da datteren blev slået ihjel i hjemmet i Højbjerg, og det bekræfter han. - Jeg var bortrejst på det tidspunkt. Jeg var ude at holde foredrag, så derfor havde jeg ingen mulighed for at gribe ind, siger Nils Malmros. Parret er stadig sammen i dag, men de har aldrig fået andre børn. ;Fredag, 26. juli 2013
Lars Barfoed om skilsmissen: Det er aldrig sjovt ; I februar kom det frem, at den konservative formand og hans hustru Vibeke Sylvest skulle skilles efter ti års ægteskab. Hun påstod, at Lars Barfoeds utroskab var skyld i bruddet, og i går stod politikeren så frem i ”Go’ Morgen Danmark” og fortalte, at det har været en hård tid. - Det er aldrig sjovt at komme igennem, og det har slet ikke været morsomt, at det også har givet anledning til al mulig offentlig omtale, fortalte 56-årige Lars Barfoed, ifølge BT, i TV 2-programmet og tilføjede: - Det må man så åbenbart leve med som politiker, men det synes jeg ikke har været specielt sjovt. Men det er forbi, og jeg har det fantastisk godt nu. Et par måneder efter, Lars Barfoeds andet ægteskab gik fra hinanden, fandt han kærligheden hos den 42-årige politiker Helle Sjelle. ;Fredag, 26. juli 2013
Nikolaj Lie Kaas om ny film: Jeg er stolt; Hvis filmens hovedrolleindehaver, Nikolaj Lie Kaas, selv skal sige det, så er ”Kvinden i buret” blevet ret god. Han spiller kommissær Carl Mørck i filmatiseringen af Jussi Adler-Olsens anmelderroste krimi, og skuespilleren fastslår, at danskerne godt kan glæde sig til at se den uhyggelige historie udspille sig på det hvide lærred. - Jeg har lige set den færdige film, og den er rigtig fed. Det er en svær historie at fortælle, fordi der er fem års mellemrum fra, da forbrydelsen sker, til vi opklarer den. Men jeg synes, det er lykkedes rigtig godt, og jeg er stolt af den, siger Nikolaj Lie Kaas til BT. ”Kvinden i buret” får biografpremiere den 3. oktober, og skuespilleren ved ikke, hvordan den berømte forfatter har det med filmudgaven. - Jeg har ikke snakket med Jussi, og jeg tror heller ikke, han vil se den på forhånd. Men jeg håber da, han kommer til premieren, siger Nikolaj Lie Kaas. Allerede i september begynder indspilningerne til Jussi Adler-Olsens anden krimi-succes, ”Fasandræberne”. ;Torsdag, 25. juli 2013
Sofie Lassen-Kahlke ny TV3-vært: Sjov udfordring; I foråret var Sofie Lassen-Kahlke medvært på Dansk Melodi Grand Prix på DR1, og nu kaster hun sig ud på dybt vand som vært på TV3’s helt nye show ”Stjerner på vippen”. Programmet får premiere på kanalen til efteråret og handler om 16 kendte danskere, der skal dyste i en udspringningskonkurrence i Greve Svømmehal. - Da jeg fik tilbuddet fra TV3 om at blive vært på ”Stjerner på vippen”, tænkte jeg, at det til hver en tid ville være bedre at stå på bassinkanten som vært fremfor selv at hoppe ud fra 10 meter vippen. Det er en sjov udfordring at være vært, og jeg er glad for, at jeg har fået muligheden, siger Sofie Lassen-Kahlke ifølge tjektv.dk. Hun er ikke alene om værtsrollen, men deler den med Adam Duvå Hall, og den 34-årige skuespiller forsikrer, at programmet bestemt ikke er kedeligt.   - Seerne kan godt glæde sig til både flotte udspring og smertefulde maveplaskere. Jeg har stor respekt for deltagerne, som virkelig formår at flytte deres grænser og kunnen i programmet, siger Sofie Lassen-Kahlke. ;Torsdag, 25. juli 2013
Debbie Rowe om Michael Jackson: Han skjulte misbruget; Jackson-familien har i tre måneder kørt en retssag mod koncertgiganten AEG Live, da de mener, at de er ansvarlige for at have hyret livlægen Conrad Murray, der er fængslet for uagtsomt manddrab på Michael Jackson. Flere familiemedlemmer har allerede vidnet i sagen, og i næste uge kommer turen til den afdøde popkonges ekskone, Debbie Rowe – men hendes udsagn vil svække Jackson-sagen. Hun påstår nemlig, ligesom den anklagede AEG Live, at Michael Jackson havde misbrugsproblemer lang tid før, han indgik en aftale med firmaet. I næste uge vil Debbie Rowe ifølge TMZ.com give sit udsagn i retten, og det lyder blandt andet på, at sangeren var dybt afhængig af piller i 80’erne og 90’erne, men gjorde alt for at holde det hemmeligt. Hun vidste ikke selv, hvor slemt det var, men har angiveligt senere fundet ud af, at sangstjernen undergik diverse kosmetiske operationer bare for at blive høj og falde i søvn på operationsbordet. Michael Jackson og Debbie Rowe var gift fra 1996-99, og da ægteskabet gik i opløsning, fik sangeren forældremyndigheden over deres to børn, Prince og Paris. Den 25. juni 2009 døde Michael Jackson 50 år gammel af et hjertestop i sit hjem i nær Los Angeles. ;Torsdag, 25. juli 2013
Thor Möger stopper som TV-vært; Det blev til 34 debatprogrammer for Thor Möger Pedersen i ”Gadens parlament” på DR2, hvor han siden januar har rejst land og rige rundt som ordstyrer på programmet. Den tidligere skatteminister har valgt at forlade sin værtsrolle på DR, men understreger, at han har været glad for sit nye job. - Det har været en fornøjelse at bidrage til at brede den offentlige debat ud. Programmets mission er vigtig, og jeg har lært meget undervejs. Jeg har nu valgt at forlade DR, men ønsker kollegaerne på redaktionen alt det bedste, siger Thor Möger Pedersen til dr.dk. Den 28-årige politiker har sin sidste arbejdsdag på DR den 31. august. ;Torsdag, 25. juli 2013
Trine Appel: Jeg fik en knude i brystet; Hvert ar fortæller en historie, og hos 40-årige Trine Appel er der et bestemt ar på hendes krop, som vækker minder, fra da hun var teenager. - Da jeg var 16, fik jeg en knude i brystet – den var godartet, men skulle ud. Jeg husker stadig at ligge der, kun lokalbedøvet, og med en gammel mandlig læge, der gravede knuden ud, praktisk som en slagter, og en ung sygeplejerske, der stod bag ham, og som jeg kunne se på, at hun bestemt ikke brød sig om at se på det, fortæller Trine Appel i denne uges Alt for damerne og tilføjer: - Bagefter syntes jeg, at det på en måde var et meget sejt ar. Skuespilleren er i dag selv mor til en teenager, Viktor på 17 år, samt 13-årige Ida og seksårige Leo. Men selv om hun er mor til tre, fastslår hun, at den mest krævende rolle, hun nogensinde har spillet på en scene, er moderrollen. - Professionelt har det været ”Nora” i et ”Dukkehjem”. Hun vælger at gå fra sine tre børn. Det kunne jeg aldrig gøre, men forstår hende godt. Indimellem kunne man godt få lyst til at flytte på en øde ø og først komme hjem, når ungerne er flyttet hjemmefra, konstaterer Trine Appel. ;Torsdag, 25. juli 2013
Celine Dion afslører: Ægteskabet har været hårdt; Hun var 12, og han var 38, da de mødtes for første gang, og Céline Dion og hendes manager René Angélil har nærmest været sammen lige siden. På trods af den store aldersforskel giftede de sig i 1994, og siden da er familien blevet udvidet med sønnen René-Charles, 12, og tvillingerne Eddy og Nelson på knap tre år. Parret ser lykkelige ud, når de optræder på den røde løber sammen, men den 45-årige sangerinde indrømmer, at der ikke altid har været lutter idyl i ægteskabet. - René og jeg har haft nogle hårde tider. Det har ikke altid været let, og der har været spændinger imellem os. Det er aldrig nemt at være mand og kone, og det gør det bestemt ikke bedre, at vi også arbejder sammen og skal håndtere det ekstra pres med shows, koncerter, rejser og turnéer, fortæller Celine Dion ifølge kendis-bloggeren Perez Hilton. Sangerinden søgte gode ægteskabsråd hos en veninde og lærte, hvor vigtigt det er, at hun og René husker at snakke sammen. - Det ændrede den måde, vi så på hinanden. Vi griner. Vi joker. Vi driller hinanden. Vi vil have, at væres ægteskab skal vare for evigt, og hvis man taler sammen om problemerne, så føles det som om, man stadig er på bryllupsrejse – kommunikation er hemmeligheden bag et lykkeligt ægteskab, forklarer hun. ;Torsdag, 25. juli 2013
Berømt britisk TV-kok filmer i Danmark; De lækre hverdagsretter med lokale råvarer, som TV-kokken Hugh Fearnley-Whittingstall bikser sammen i DR2-programmet ”River Cottage”, har efterhånden gjort englænderen til en stor succes. Nu er kokken taget fra Sydengland til Danmark for at lave optagelser til en ny sæson af madserien, der blandt andet kommer til at fokusere på dansk madkultur, skriver tvtid.dk. 48-årige Hugh Fearnley-Whittingstall har indtil videre besøgt København, hvor han har taget sig en dukkert i havnebadet på Islands Brygge, bagt wienerbrød i Meyers Bageri og spist vegetarisk mad på Christiania. Senere på ugen skal TV-kokken blandt andet til Samsø samt mødes med køkkenchefen fra Noma, René Redzepi. ;Torsdag, 25. juli 2013
Klaus Paghs søn forsvandt midt om natten; Det er kun få dage siden, niårige Nikolaj kom hjem til sin far, Klaus Pagh, på en tre uger lang sommerferie. Han er til dagligt anbragt på en kostskole på Sjælland, og Pagh havde glædet sig til at tilbringe tid sammen med sønnen. Men onsdag morgen var drengens seng tom i villaen i Hellerup. Den tidligere skuespiller er ikke i tvivl om, at det er hans ekskone, Karema Hviid, der står bag. De har lige siden drengen blev født kæmpet om ham, og hun har offentligt beskyldt sin eksmand for incest af sønnen. - Det er hende, der har hentet ham. Han havde ingen sko, så han må være gået lige ud i hendes bil. Det må være sket, efter at jeg er gået i seng, forklarer Klaus Pagh til BT. I 2010 rejste Karema Hviid også væk med sønnen, og Klaus Pagh så først Nikolaj, da hun blev anholdt i januar i 2012. I sidste uge, den 17. juli, endte det med, at Karema blev idømt seks måneders fængsel, hvoraf halvdelen var betinget.   Hun fastslår dog over for BT, at deres fælles søn selv ringede til hende tirsdag aften kl. 21.30. - Han ville ikke være hos sin far længere, og han forklarede så, hvad der stod på gadeskiltet, hvor han var. Jeg hentede ham med det samme, fortæller Karema Hviid til BT og tilføjer: - Hvornår er der nogen, der begynder at lytte til hans tarv? Det er jo tydeligt, at han ikke ønsker at være hos sin far, siger hun til avisen. Nikolaj Pagh er nu tilbage på sin kostskole, hvor ansatte fra Gentofte Kommune vil komme og tale med ham. ;Torsdag, 25. juli 2013
Venner-stjerne nægter genforening: Jeg er for gammel; Næste år er det 10 år siden, den amerikanske hitserie ”Venner” løb over skærmen for sidste gang, og mange fans går sikkert med et håb om, at der i 2014 bliver lavet et specielt jubilæumsafsnit, hvor skuespillerne genoptager rollerne som Ross, Rachel, Joey, Monica, Chandler og Phoebe. For hvad er der sket med karakterne i det forløbne årti? Hvis det står til stjernen bag Phoebe Buffay, Lisa Kudrow, kan de forhåbningsfulde fans dog godt skyde en hvid pil efter en genforening. - Jeg er for gammel. Det ville være så anderledes, at det ikke ville være ”Venner” mere, fastslår Lisa Kudrow ifølge The Sun. Heller ikke en moderne udgave af ”Venner” med andre skuespillere og eventuelt sig selv som medvirkende har nogen interesse for Lisa Kudrow. - Jeg ville slet ikke være interesseret i at se, hvad karaktererne laver 10 år efter som forældre, der er nødt til at være ansvarlige, forklarer skuespilleren, der fylder 50 år den 30. juli. ;Onsdag, 24. juli 2013
Ulla Essendrop: Min kæreste elsker mine dårlige sider; For mange fremstår Ulla Essendrop måske perfekt, når hun toner frem på skærmen som vært på DR Sporten, men i virkeligheden har hun flere sider, som er knap så perfekte. Heldigvis for den 36-årige DR-vært elsker hendes kæreste, TV-værten Jimmy Bøjgaard, hende som hun er og har ikke tænkt sig at lave om på hende.    – Jeg er så heldig at have en kæreste, der holder af alle mine sider – både de gode og de dårlige – og lader mig være præcis lige så uperfekt, som jeg er. Jeg kan sagtens være hysterisk, urimelig og stædig, men han er i stand til at rumme alle sider af mig og elske mig alligevel. Sammen er vi helt os selv. Og vi er hele, fordi vi er sammen, fortæller Ulla Essendrop til Alt for damerne. Hun indrømmer, at hun kan være ”utålmodig i en grad, der kan være slemt irriterende for andre”, og at Bøjgaards personlighed inspirerer hende. - Min kæreste er et af de skarpeste, mest kreative og sjove mennesker, jeg kender, forklarer Essendrop til ugebladet. ;Onsdag, 24. juli 2013
Thure Lindhardt som kidnapper: Min største udfordring; Filmen ”3096 dage”, der handler om bortførelsen af den 10-årige, østrigske Natascha Kampusch i 1998, har biografpremiere i morgen, torsdag. Det er danske Thure Lindhardt, der spiller Wolfgang Priklopil, som i otte år holdt pigen fanget i et kælderrum. Selv om skuespilleren har mange roller bag sig, var denne en af de sværeste at spille. - Hvordan forsvarer man en mand, der gjorde så forfærdelige ting? Dét var en stor udfordring, fortæller Thure Lindhardt til BT. 38-årige Lindhardt lavede omhyggelig research, før optagelserne til filmen begyndte, og dermed kom han tæt på monstret, der begik selvmord, da den i dag 24-årige Kampusch slap fri. - Selv om jeg bestemt ikke fik sympati for Priklopil, så fik jeg nok en eller anden form for forståelse for ham. Han var ekstrem narcissist. Og han gjorde hendes overlevelse afhængig af sin egen overlevelse. Hvis han døde, ville hun også dø i hans fangenskab, forklarer Thure Lindhardt til BT. ;Onsdag, 24. juli 2013
Sidse Babett Knudsen og Pilou Asbæk indspiller ny dansk film; Sidst, vi så Sidse Babett Knudsen og Pilou Asbæk sammen på skærmen, var, da de i foråret spillede statsminister Birgitte Nyborg og hendes tidligere spindoktor Kasper Juul i DR-serien ”Borgen”. Nu arbejder de to danske stjerner sammen igen. Babett og Asbæk medvirker nemlig i Niels Arden Oplevs nye film ”Kapgang”, der får premiere i foråret 2014, skriver BT. Skuespillerne er i øjeblikket i fuld gang med at indspille scener til filmen på Fyn, hvor handlingen bygger på Morten Kirkskovs anmelderroste debutroman ”Kapgang”. - Nu er jeg kommet hjem!!! Mandag skal jeg arbejde på ”Kapgang”, Niels Arden Oplevs næste film…og så skal jeg tilbage til ”1894”, skrev Pilou Asbæk i weekenden på Twitter. Den 31-årige skuespiller har haft travlt med optagelserne til den kommende DR-serie ”1864” i Prag, og nu står den altså på filmindspilninger for Pilou Asbæk. Instruktøren Niels Arden Oplev har de store filmsuccesser ”Drømmen”, ”To verdener” og ”Mænd der hader kvinder” i bagagen, og i hans kommende film medvirker andre danske skuespillere som Anders W. Berthelsen, Stine Stengade, Anne Louise Hassing og David Dencik. ;Onsdag, 24. juli 2013
Andrea Elisabeth Rudolph: Det faldt jeg for hos min kæreste; Da 37-årige Andrea Elisabeth Rudolph sidste sommer mødte håndboldspilleren Claus Møller Jakobsen, slog det gnister med det samme, og de har dannet par lige siden. Ugebladet Alt for damerne har spurgt hende, hvad hendes bedste sommerflirt er, og Andrea Elisabeth Rudolph, der står bag Rudolph Care, fortæller, at det var den, der udviklede sig til hendes nuværende kæreste. – Det må være med min kæreste, som jeg mødte sidste sommer. Men det var ikke bare en flirt, det var jo kærlighed, siger Andrea Elisabeth Rudolph til Alt for damerne og forklarer, hvad hun faldt for hos Claus Møller Jakobsen. - Jeg så hans øjne og tænkte, at han var enormt pæn og havde udstråling. Han har en ro, som er vidunderlig, forklarer hun. Mens den tidligere TV-vært er mor til datteren Isolde på syv år, har sportsmanden børnene Oscar, 6, og Alma, 1 år, fra et tidligere forhold. ;Onsdag, 24. juli 2013
Nils Malmros’ hustru kommer ikke til premieren på film om sig selv; Nils Malmros’ nyeste film ”Sorg og glæde” tager udgangspunkt i hans egen private tragedie, som han oplevede, da hustruen Marianne Tromholt slog deres ni måneder gamle datter Anne ihjel i 1984 under en psykose. Dramaet får premiere i de danske biografer den 14. november, men når filminstruktøren glider op af den røde løber til gallapremieren, bliver det uden hustruen ved sin side. - Min kone ønsker ikke at deltage i nogen form for interview eller lignende på noget tidspunkt, skriver Nils Malmros i en mail til BT. Den 68-årige instruktør og hans hustrus smertefulde forhistorie er først blevet offentligt kendt i denne uge. Flere medier har dog haft kendskab til tragedien, men har respekteret, at Malmros ville holde det hemmeligt, indtil Marianne Tromholt lagde sit arbejde på hylden. Hun var skolelærer, da hun som 33-årig dræbte parrets eneste barn, og hun vendte senere til bage til stillingen. - Det var afgørende, at pressen ikke skrev noget, før min kone blev pensioneret som skolelærer, fortæller Malmros til BT. ;Onsdag, 24. juli 2013
Hugh Jackman: Min kone foretrækker mig tyk; Når filmen ”Wolverine” har premiere på torsdag med en yderst veltrænet Hugh Jackman i hovedrollen, vil flere kvindelige biografgængere sikker falde i svime over hans muskuløse overkrop – det gælder bare ikke skuespillerens hustru, Deborra-Lee Furness. Hun ville nemlig ønske, at 44-årige Hugh Jackman gik knap så meget op i sit udseende. - Hun kan ikke lide det. Jeg hører meget for det. Deb siger til mig ”dit job som min mand er at være buttet og tyk, så jeg selv ser fantastisk ud”, fortæller Hugh Jackman ifølge Ekstra Bladet til Daily Mails søndagsmagasin You Magazine. Hollywood-stjernen giftede sig med den 13 år ældre australske skuespiller og instruktør i 1996, og selv om hun ville ønske, at han var knap så muskuløs, så fortæller Jackman, at de begge er enige om, at deres ægteskab kun fungerer, hvis de accepterer forskellighederne mellem dem. ;Tirsdag, 23. juli 2013
Paris Hilton længes efter at få børn; Paris Hilton har efterhånden fået opbygget en mindre zoologisk have i sit hjem i Californien med omkring 20 tamme dyr, som hun forkæler og sørger for har det godt. Men det er ikke helt nok for den 32-årige hotelarving at lege mor for sine mange kæledyr. Hun drømmer nemlig om at stifte sin helt egen kernefamilie. - Jeg vil elske at få en familie en dag. Det er så vigtig en del af livet. Jeg ville elske at blive mor. Lige nu har jeg mange kæledyr, og jeg er på en måde mor for alle dem alle sammen, fortæller Paris Hilton ifølge Ekstra Bladet til femalefirst.co.uk. Heldigvis for den stenrige partyprinsesse er hendes 21-årige model-kæreste, River Viiperi, også ved at være skruk.   - Lige siden jeg var barn, har jeg villet slå mig ned. Mine forældre fik mig sent, og min drøm er at få et barn og være mit barns ven - at være en sej far. Jeg er klar, hvis det skulle ske. Der er ingen hast, men jeg har intet problem. Jeg elsker børn, fortæller han ifølge avisen til magasinet Hello! Om det bliver den 11 år yngre fyr, som Paris Hilton får børn med, vil tiden vise, men om ikke andet kan de hjælpes ad med at tage sig af Hiltons papegøje, gris, kat, egern, kanin, hamster, to rotter, miniature pony og de omkring seks små hunde, der bor på hendes helt private ”Noahs ark” i Hollywood. ;Tirsdag, 23. juli 2013
Jens Blauenfeldt springer ud som julemand; Han har i forvejen titler som TV-vært og børnebogsforfatter på sit CV, og nu kan 45-årige Jens Blauenfeldt også kalde sig julemand – selv om han voksede op på en ”nissefri”-præstegård, hvor man absolut ikke troede på manden med det store, hvide skæg. Den tidligere ”Kender du typen”-vært blev nemlig kåret som Årets Æresjulemand 2013, efter han var blevet indstillet fra Familier med Kræftramte Børn i forbindelse med åbningen af den 56. Verdenskongres for julemænd på bakken. - Jul i juli er jo en absurd tanke. Men når det nu skal være, er det måske meget passende at min ”omvendelse” sker udenfor den egentlige sæson, siger Jens Blauenfeldt i en pressemeddelelse fra Dyrehavsbakken. Kåringen fandt sted hele to gange på gårsdagens hede sommerdag. Først på Hotel Marina i Vedbæk og derefter på Bakkens Friluftsscene, hvor Blauenfeldt fik overrakt sit diplom i en hermelin-kåbe og med en kongekrone på hovedet. - Jeg synes, at Julemændenes Verdenskongres er et fantastisk arrangement, og med koblingen til Familier med Kræftramte Børn, der i år har hjulpet hårdt ramte og udsatte familier i 30 år, fortjener eventen al mulig opmærksomhed, fortæller TV-manden. ;Tirsdag, 23. juli 2013
Robbie Williams' hustru shopper løs i København; Det er ikke hver dag, der kommer en kunde ind i Figaros Bryllup i København og køber smykker for en kvart million kroner. Men det var netop, hvad der skete, da Robbie Williams hustru, Ayda Field, valgte at lægge vejen forbi butikken i St. Regnegade mandag eftermiddag. Den britiske sangstjerne befinder sig i disse dage i den danske hovedstad for at optræde i Parken, og mens Robbie selv hyggede sig med at spille fodbold forud for koncerten, gik hans kone gennem tre år og moderen til hans datter Theodora Rose shop-amok i smykkebutikken. - En gang om året har man de der kunder, der virkelig køber meget, fortæller ekspedienten Sofia fra Figaros Bryllup til Ekstra Bladet. I første omgang vidste hun dog ikke, at 34-årige Ayda Smith var hustru til den 39-årige verdensberømte stjerne, men det fandt hun ud af, da hun spurgte den tyrkisk-amerikanske skuespiller, om hun skulle til Robbie Williams-koncerten om aftenen. - Så svarede hun, at det nok ville være ubehøvlet, hvis hun ikke gjorde. For som hun sagde: ”I am his wife”, fortæller ekspedienten til avisen. Ayda Field shoppede angiveligt for omkring 250.000 kroner i butikken og købte blandt andet et sæt diamantøreringe og et guldarmbånd med slangehoved og diamanter. ;Tirsdag, 23. juli 2013
Tina Dickow er gravid igen; Tina Dickows familieband består i øjeblikket af sangerinden selv, hendes islandske musiker-mand Helgi Jonsson og sønnen Emil, men om et halvt års tid bliver trioen til en kvartet, når et nyt familiemedlem kommer til verden. Det afslørede den gravide sangerinde i går aftes på sin Facebook-profil. - Jeg ka' nok ikke helt skjule det, når vi ses, så lad mig hellere fortælle det nu, mine kære venner: Jeps, vi udvider familie-bandet igen - instrument endnu ukendt, skrev Tina Dickow på Facebook og understregede, at hun skam fortsætter sin sommerturné. Hun lagde samtidigt et billede op med nogle musikinstrumenter og et par små babysko, som kan ses her. Sidst Tina Dickow var gravid, skrev hun på Facebook, at hun ledte efter en god banjospiller, og at der nu var en på vej. I juli sidste år kom sønnen Emil så til verden, og tiden må vise, hvilket instrument barn nummer kommer til at spille på. ;Tirsdag, 23. juli 2013
Clement Kjersgaards mor er død af kræft; I slutningen af maj 2013 fik Clement Kjersgaards mor, Anita Elisabeth Behrendt, den frygtelige besked, at hun var ramt af lungekræft. Knap to måneder senere, lørdag den 20. juli, tabte den 73-årige, tidligere skolelærer kampen til sygdommen.   Anita Elisabeth Behrendt boede i Aarhus, og det har betydet, at hendes 37-årige søn har tilbragt meget tid i smilets by ved sin mors side de sidste to måneder.   - Min mor var et ubeskriveligt storslået menneske, siger Clement Kjersgaard til BT og fortæller, at han vil huske hende for en bestemt sætning. - Hendes valgsprog var: ”Hvad mennesker har lavet, kan mennesker finde ud af”. Hver gang der var noget, man ikke kunne, eller noget man ville give op over, så sagde hun de ord, siger DR-værten. Hans mor var religions- og historielærer på Forældreskolen i Aarhus i næsten 20 år, og hun har desuden været illustrator på Biblen for store og små. Anita Elisabeth Behrendt giftede sin i 1971 med Clements far, Erik Kjersgaard, som døde i 1995. ;Tirsdag, 23. juli 2013
Søren Østergaard fik et cirkustelt i hovedet; Som barn oplevede 65-årige Søren Østergaard magien, når hans forældre tog ham med i cirkus. Minderne står klart i Zirkus Nemo-direktørens hukommelse – især ét af dem. Da han var 12 år, var han en stormfuld aften i Cirkus Royal, da lyset pludselig gik ud og teltet blev flået op, løftet og derefter kastet ned over folk midt i forestillingen. - Jeg fik et cirkustelt i hovedet, én gang for alle, fortæller Søren Østergaard til Politiken og hentyder til, at han på trods af skrækken fik en brændende lyst til at lave cirkus. Det kom han også til. Det startede med en blanding af revy og cirkus sammen med Flemming Jensen, indtil han en dag løb ind i Anders Lund Madsen. De besluttede sig for at opbygge et ”skævt” cirkus, og de sidste 14 år har Søren Østergaard været direktør for Zirkus Nemo, der er et cirkus uden egentlige cirkusnumre, og hvor han blandt andet optræder som Bager-Jørgen. - Figurerne får liv, mens jeg spiller. Og selv om der er noget, jeg holder fast i fra gang til gang, ændrer figurerne sig lidt fra aften til aften. Jeg er nødt til at provokere mig selv en gang imellem og se, hvad der sker, hvis jeg går nye veje. Men jeg bliver nødt til at lave Bager-Jørgen hvert år. Ellers går folk amok, fortæller skuespilleren til avisen. ;Mandag, 22. juli 2013
Stéphanie Surrugue: Mit værste sommerminde; Mens mange mennesker hvert år tilbringer deres ferie i et sommerhus sammen med familien, så er det bestemt ikke et sted, TV 2’s Tour de France-kommentator, Stéphanie Suggurue, vil sætte sine fødder. Det vækker nemlig dårlige minder. - Der bliver jeg bare nødt til at sige, at det med at havne 14 dage i sommerhus i Danmark i regnvejr… Jeg har det ikke i mig! Jeg kan ikke synes, det er hyggeligt. Jeg er helt med på, at nogle mennesker har det sådan: Nå, men så tager vi gummistøvler på og spiller en masse brætspil. Jeg kan ikke. Jeg bliver helt grådlabil, siger Surrugue til Alt for damerne og fortsætter: - Jeg har det sådan: Det er jo sommer! Vi skal ud. Vi skal opleve ting og sager, og det der efterårsagtige hygge midt om sommeren… Jeg kan det ikke. Jeg er simpelthen ikke et sommerhusmenneske. For mig ligner det til forveksling hverdag, fastlår den 36-årige TV-vært. Stéphanie Surrugues ferie i år bliver derfor ikke tilbragt i et sommerhus, men i Frankrig. Først bliver hun lidt i Paris, efter Touren er slut, hvor der skal spises foie gras og shoppes. Dernæst tager hun med familien på ferie nær Nice, hvor hun senere får besøg af tre veninder, som hun rejser med hvert år. ;Mandag, 22. juli 2013
Lisbet Zornigs mand frygter, hun forsvinder; En opvækst med vold, seksuelt misbrug og alkoholproblemer har skabt et flugtgen i Lisbeth Zornig Andersen, der tidligere har fået hende til at forsvinde, når der var optræk til problemer i hendes liv. Det er en overlevelsesstrategi, som den tidligere formand for Børnerådet nu forsøger at give slip på – især for sin mand Mikael Lindholms skyld. - Det er noget af det, jeg altid har kæmpet med, og som jeg også kæmper med i forhold til Mikael. Så snart der er det mindste optræk til noget ubehageligt, er jeg væk. Det har været en måde at overleve på, da jeg var barn, fortæller Lisbet Zornig til ugebladet SØNDAG og tilføjer: - Mikael siger også, at han lever med frygten for, at jeg en eller anden dag bare er væk. Og jeg kæmper rigtig hårdt for at turde sige, at nej, sådan går det ikke, fastslår hun. Lisbeth Zornig og hendes mand, der er forfatter, giftede sig for nylig, men de bor ikke sammen. Ægteskabet var en måde at forhindre hende i at stikke halen mellem benene. - For mig er det at være blevet gift en mental lænke, jeg hægter på Mikael, for min egen skyld, altså, for at minde mig selv om ikke at stikke af, men at turde blive, forklarer Zornig. ;Mandag, 22. juli 2013
Niels Malmros laver film om personlig tragedie; Den 68-årige filminstruktør har været meget hemmelighedsfuld omkring, hvad hans næste film kommer til at omhandle, men nu har Nils Malmros afsløret, at temaet er en personlig tragedie, som har sat dybe spor For 30 år siden blev han far til en datter, men desværre endte hendes liv tragisk ni måneder senere, da Malmros’ hustru dræbte deres lille pige som følge af en psykose. Det er det, som filmen ”Sorg og glæde” kommer til at fokusere på. - Af personlige grunde har jeg under tilblivelsen af min nye film ikke ønsket at oplyse, hvad den handler om. Jeg vil fortsat ikke lade mig interviewe, men kan dog fortælle, at den omhandler den tragedie, der ramte min kone og mig i 1984, da min kone i en psykose dræbte vores ni måneder gamle datter, skriver Nils Malmros, ifølge Ekstra Bladet, i en mail til filmmagasinet Ekko. Filmen har premiere til november og har Helle Fagralid og Jakob Cederfren i hovedrollerne. ;Mandag, 22. juli 2013
Thomas Herman: Folk tager billeder af mig i fitnesscenteret; Stjernekokken Thomas Herman måtte vinke farvel til et liv i fuld anonymitet, da han i 2011 begyndte som vært på TV3-programmet ”Masterchef”. Men efter han rykkede over til DR1, hvor han de seneste fredage har kunnet opleves i ”Puk og Herman går i land”, er kendis-faktoren steget markant. Thomas Herman er blevet så populær, at han nærmest ikke kan gå i fred længere, og TV-kokkens grænser blev for alvor overtrådt, da han for nylig lagde vejen forbi et fitnesscenter på Fyn. - Det blev lidt krampagtigt, fordi folk tog billeder af mig i træningscenteret. Jeg bliver ked af, hvis folk tager billeder af mig uden at spørge og forsøger at skjule det. Det, synes, jeg, er en mærkelig opførsel, og det er at gå over mine grænser. For hvis folk spørger, er det ikke noget problem, fortæller Thomas Herman til BT. Michelinkokken forklarer desuden, at han får et hav af mails, og at folk er så nysgerrige, at de kigger ned i hans indkøbskurv, når han handler i supermarkedet.  ;Mandag, 22. juli 2013
Cecilie Beck: Min mand får mig til at græde af grin; Hvis en mand skal gøre indtryk på Cecilie Beck, så skal han få hende til at grine – og det er netop en egenskab, som hendes ægtemand, Rasmus Tantholdt, har. - Det er noget af det bedste ved min mand, at han kan få mig til at grine, så jeg græder. Især af mig selv. Det er befriende at grine inderligt af sig selv, fortæller Cecilie Beck til Alt for damerne. Den 42-årige TV-vært forklarer, at hun slet ikke er så hård og skrap, som mange mennesker tror, og at hun har enormt let til tårer, når hun bliver glad eller ked af det. Cecilie Beck og TV 2-korrespondenten har været gift siden 2010 og udover at kunne få hinanden til at grine, er der også en anden ting, som er vigtig for parforholdet. - Det er klassikeren: at man lader være med at forsøge at lave hinanden om. Det lyder så simpelt, men er rasende svært. Og så skal man hele tiden huske på, at selv om man med tiden bliver samarbejdspartnere, så skal man også huske at være kærester og kurtisere hinanden, fortæller hun til ugebladet. ;Mandag, 22. juli 2013
Vild gang i Tisvilde; Der har virkelig været vildt i Tisvilde i weekenden. Selv om hovedgaden er flere kilometer lang, var der lørdag total bilkaos i begge retninger, og politiet måtte rykke ud sammen med en P-vagt for at få bare en smule styr på det hele. Men solen skinnede også fra en skyfri himmel, det var den berømte uge 29, og både kendte og ukendte myldrede rundt i badebyen. Desuden var der loppemarked lørdag formiddag, og det trækker altid mange til. Stranden var tæt belagt, og selv om mange kiggede efter Frederik og Mary, var de der dog ikke, de var nemlig taget til hippie-fest hos det norske kronprinsepar. Men Oliver Bjerrehuus promenerede med sin nye baby, D-A-D-trommeslager Laust Sonne promenerede med sin kæreste, og veninderne promenerede med hinanden. De fastboende er glade for al opmærksomheden, men håber de kan bevare lidt af det rigtige Tisvilde. Det lykkedes ikke i denne weekend, men når vejret skifter og igen bliver gråt dansk sommervejr, kommer badebyen nok til at ligne sig selv igen. ;Søndag, 21. juli 2013
Borgen stjerne: Jeg var lidt af en nørd; Julie Agnete Vang er mest kendt for sin rolle som Nete i Borgen og for den norske tv-reklame, hvor hun fik lov til at spille over for Hollywood-hunken George Clooney, men faktisk har den 29-årige skuespiller en noget alternativ fortid. Hun spillede nemlig violin på højt niveau, da hun var yngre. Det fortæller hun til FEMINA. – Jeg lærte ret hurtigt at spille, og jeg var god til det. Jeg overhalede ret mange af de andre, som jeg var på hold med, og det hele gik virkelig godt. Jeg havde et godt øre, og dermed kom jeg også til de store koncerter. Så selv om jeg var en lillebitte snus, spillede jeg sammen med store navne som Mikala Petri og Lars Hannibal. Jeg spillede også sammen med de store symfoniorkestre og i rigtig mange af landets kirker. Hårdt miljø Men på et tidspunkt gik det galt, og Julie Agnete Vang droppede violinspilleriet og uddannede sig siden til skuespiller. – Violinen har betydet enormt meget for mig gennem hele min barndom, og jeg var lidt af en nørd. Jeg spillede ret intensivt seks-otte timer hver dag. Men det gik pludselig galt, da jeg begyndte at blive mere professionel og fandt ud af, hvor hårdt miljøet er inden for den klassiske verden. Ud over at det er ret hårdt at skulle spille otte timer om dagen, er der virkelig rundsave på albuerne, og der er mange om buddet. Så fra den ene dag til den anden sagde jeg stop. At jeg så efterfølgende er kommet ind i skuespillerbranchen, som nok er lige så tough, har jeg åbenbart bedre kunnet tackle, for her er jeg super glad for at være, siger hun til FEMINA. John Taylor fra Duran Duran elsker ’Borgen’. Læs, hvorfor rockmusikeren er så vild med dansk fjernsyn, på femina.dk Skuespilleren Kim Bodnia skulle oprindeligt have været sportsmand. Læs på femina.dk, hvorfor det endte helt anderledes ;Søndag, 21. juli 2013
Dicte holder sjældent sommerferie; – I min erindring skinnede sommersolen døgnet rundt, og man løb sorgløst rundt og plukkede jordbær og skovhindbær overalt. Måske har den erindring også noget at gøre med, at de voksne altid var mere afslappede, siger Dicte til ugebladet SØNDAG i denne uge. Slapper ikke rigtigt af Den afslappede stemning er dog ikke en Dicte dyrker ret længe ad gangen, og hun indrømmer, at når hun endelig er hjemme, så bliver hun heller ikke opfattet som afslappet. Tværtimod.   – Hm, altså min kæreste vil nok sige, at det er jeg ikke. Han vil måske oven i købet sige, at jeg er fuldstændig umulig med, at der skal ryddes op hele tiden, og at ’den jakke, der ligger dér, jo ikke flytter sig selv...’ Jeg er et ordensmenneske, lige på grænsen til det sygelige, det står jeg gerne ved. Og jeg har altså har en kæreste, der er stik modsat. Så nej, jeg er faktisk ikke ret god til at slappe af. Men jeg har altid drømt om at komme på en ferie, hvor jeg kan nå dertil, at jeg keder mig. Og jeg tænker da også, at jeg nok skal få det lært en eller anden dag, siger hun.   Sommer med turné Også denne sommer har Dicte en del spillejobs sammen med musikermakkeren Claus Hempler. Her forsøger hun at have sommerhuset som det sted, hun kører ud fra, og hun betegner selv fænomenet som ’mit mærkelige sommerliv’. Hun har kun en enkelt sommer sagt fra over for alle spillejobs. – Jeg har haft en enkelt sommer, hvor jeg ikke sagde ja til et eneste job, fordi min eksmand spillede rigtig meget, og hvor jeg ikke syntes, at vores barn skulle bruge sommeren på at blive slæbt rundt til alt muligt. Men jeg kan virkelig godt lide at spille ude i sommerlandet. Også fordi Hempler og jeg har fundet en måde at gøre det på, som passer godt til, at folk sidder og spiser en god middag og hører en koncert bagefter. Det at forene et delikat måltid med at høre noget musik bagefter, som vi også prøver at gøre delikat, det giver god mening, synes jeg, siger Dicte. Helena Christensen: Sådan ser min hverdag ud. Læs om modellens idylliske liv på Soendag.dk ;Søndag, 21. juli 2013
Engelsk TV-ikon død af hjertestop;" Danskerne kender ham bedst fra TV-succesen ""Not the 9 o'clock news"", hvor han sammen med partneren Griff Rhys Jones spredte glæde med deres mange sjove påfund. Mange husker sikkert også Mel Smith fra musikvideoen ""Rocking around the christmas tree"", hvor han sammen med 80'er-stjernen Kim Wilde skabte et ægte julehit. Fredag døde Mel Smith af et hjertestop i sit hjem i det nordvestlige London i en alder af 60 år. Dødsfaldet efterlader hans kone Pam i dyb sorg, men også hans ven gennem 35 år, Griff Rhys Jones er knust over det pludselige dødsfald. - Jeg kan ikke tro, at det er sandt. (...) Jeg vil se tilbage på de dage, hvor jeg arbejdede sammen med ham som de sjoveste dage, jag har haft i mit liv. Vi er alle i en tilstand af chok. Vi har mistet en meget, meget kær ven, siger Griff Rhys Jones. ";Lørdag, 20. juli 2013
Mek Pek er blevet gift for anden gang; Musikeren Mek Pek har oplevet det store sus på scenen. Efter Åh Abe blev han for altid børnenes ven. Men privat har der været op- og nedture. Musikeren og entertaineren Mek Pek er så uendelig meget mere end Åh Abe. Men med indspilningen af den populære børnesang ramte han en nerve, der for altid har gjort ham til børnenes ven. I en alder af 49 år nyder han det mere end nogensinde. - Jeg elsker børn. Og når jeg rejser rundt med mit Åh Abe-show, så giver de mig så mange sjove og søde oplevelser, at det er det hele værd, siger han. Rent privat har han også fået en lille fan i datteren Fanny på tre år, som han fået har med journalisten Sara Pape. Fanny er ofte med farmand på tour. - Hun kan faktisk rigtig godt lide at se mig optræde. Og så synger hun fantastisk. Men hun har dog ikke været med på scenen endnu, lyder det stolt fra den energiske århusianer, da Ude og Hjemme møder ham i smilets by på en skøn sommerdag. Mek Pek virker helt igennem som en glad mand. Og der er grund til det. Kalenderen er fyldt op med job. Og allervigtigst: Mek Pek er netop blevet gift med sin elskede Sara i Ormslev Kirke – landsbyen udenfor Århus, hvor parret bor. En stor dag, hvor også hans tre store drenge fra sit tidligere ægteskab leverede en forrygende musikalsk opvisning i kirken. Tvillingerne Emil og Matias på 24 og Anton på 17 år. - Jeg er en lykkelig mand, siger Mek Pek. Skilt fra model-kone Der har dog også været svære tider for den tilsyneladende så evigt glade showmand. Efter skilsmissen fra sin tidligere kone i 2004 havnede han i sort hul. Men selv om Mek Pek til stor frustration måtte se sin ekskone, modellen Dorte Albæk, danne par med den tidligere Tour de France-cykelrytter Johnny Weltz, så gav det dramatiske brud ham også noget positivt. - 2004 blev faktisk det år, jeg har haft allermest travlt. Jeg knoklede på og har aldrig tjent så mange penge. Det er jo nok sådan med mange mænd under en skilsmisse. De kaster sig ud i et arbejdsraseri. Og jeg havde jo også tid det. Børnene var jo pludselig ikke så meget hos mig som før, fortæller han. Men først og fremmest førte tiden ham efter skilsmissen til sin nuværende kone, som han har dannet par med i nu ni år. Og problemerne med ekskonen er for længst lagt bag ham. - Det var svært dengang. Jeg anede jo ikke, at hun havde set Johnny Weltz igennem længere tid. Hun mødte ham, da hun fik lov til at køre med Tour-bussen på en etape i Frankrig. Hun var jo vild med cykelsport – og åbenbart også Johnny Weltz, griner han. Alene grinet antyder da også, at Mek Pek kan se tilbage på tiden uden problemer. - Dorte og jeg har et godt forhold til hinanden i dag. Hun har jo forladt Johnny Weltz igen og er flyttet til Århus, og hun har nu mødt en ny mand. Og hun kiggede da også lige forbi i lørdags, da jeg blev gift med Sara. Hun skulle jo lige se drengene lave deres show, fortæller Mek Pek. At Mek Pek er blevet børnefamiliernes yndling lå dog ikke i kortene. Han startede karrieren i Danmarks første punkband Lost Kids. Senere kørte han festkanonen i stilling med Mek Pek Party Band. Hittet Pigen og Trompeten husker de fleste. Men stadigvæk er det Åh Abe og børnene, der er blevet hans største succes. Kandis-Johnny har efter mange overvejelser endeligt friet til kæresten Gitte. På udeoghjemme.dk kan du læse, hvorfor det tog den folkekære sanger så lang tid at komme ned på knæ Tv-værten Peter Ingemann gik også gennem sit livs krise som voksen, men den havde rod helt tilbage i barndommen. Læs om tv-værtens kamp på udeoghjemme.dk  ;Lørdag, 20. juli 2013
Lars Hjortshøj vil gerne være ond; Stand up-komikeren og skuespilleren Lars Hjortshøj har haft mange forskellige roller på tv og film. Men ofte går det igen, at han er den noget naive og ufrivilligt morsomme person. Vi husker ham som Robert i comedy-serien Langt Fra Las Vegas. Og ikke mindst husker mange børnefamilier ham som julemanden Nicolas og som den crazy mand i Live fra Bremen. Men selvom den landskendte, sjove mand har stor succes, så ville han så gerne have en rolle som ond. - Ja, er du vild! Jeg vil rigtig gerne være ond, men det er ligesom om, det ikke kan lade sig gøre, fortæller Lars Hjortshøj Til Ude og Hjemme Den gode julemand Lars Hjortshøj er i gang med indspilningerne til årets TV2-julekalender Tvillingerne og Julemanden på Aalborg Kloster, hvor han igen spiller den sjove og noget naive julemand Nicolas fra sidste års julekalender. Men selvom julekalenderen bestemt indeholder ondskab, så er det Nicolaj Kopernikus, der i rollen som den frygtindgydende Dr. Schwartz får lov at fylde den onde rolle. Fremover håber Lars Hjortshøj dog, at han får lov til at få en rolle, der viser de mere dunkle sider af hans personlighed. - Men det er svært her i Danmark. Her er det meget sådan, at man bliver proppet ned i nogle kasser, og så får man lov at være der. Der er ikke den store lyst til at sprænge grænser og prøve noget nyt. Man satser på det sikre. Men det kunne nu være sjovt at få lov at være ond. Jeg synes efterhånden, der har været meget fjolleri og spas, siger Lars Hjortshøj, der er åben for at tage alle mulige forskellige roller – bare de indeholder lidt ondskab. - Jeg ved jo godt, at jeg nok ikke bliver førsteelsker. Men andet kan også gøre det, mener Lars Hjortshøj. Og selvom det er svært først at være sjov – og så være ond, så kan det faktisk lade sig gøre. Det har i hvert fald en skuespiller og komiker som Ulf Pilgaard vist. Han har i 30 år været et fast humoristisk indslag på Cirkusrevyen, men han har også været den ekstremt uhyggelige kriminalkommissær Wörmer i Ole Bornedals danske succesgyser Nattevagten. Kendt satirepige tør ikke få børn. Læs hvem og hvorfor på udeoghjemme.dk Kendt Tv-vært levede i mange år som misbruger. Læs, hvem der har en hård fortid i bagagen på udeoghjemme.dk  ;Lørdag, 20. juli 2013
Nicolas Winding Refns datter ser spøgelser;" Instruktøren Nicolas Winding Refn tager i den grad sin familie med på råd, når han laver film. Specielt hans datter på to år har fået lov at blande sig i udformningen af farmands biografaktuelle 'Only God Forgives', en hårdkogt gangster-thriller, der foregår i Bangkok i Thailand, I Hollywood Reporter fortæller Nicolas Winding Refn, at filmen har nogle meget spirituelle sider, der især er inspireret af, at hans datter kan se spøgelser.   - Min yngste datter på to år har en gave. Hun kan se ånder og spøgelser. Under optagelserne til filmen i Bangkok boede vi en lejlighed, og hun kunne slet ikke falde i søvn. Og når hun endelig faldt i søvn, vågnede hun op et par timer senere og pegede mod et hjørne i værelset, mens hun bare skreg ""Nej"". - Det skete fire eller fem gange på en nat, fortæller Nicolas Winding Refn. - Når man har en datter med en sådan gave, accepterer man det. Jeg tilkaldte vores thailandske produktionsleder og forklarede ham om problemet. Og en halv time efter dukkede han op med en shaman, der rensede lejligheden for spøgelser. - Hvis jeg i Los Angeles havde ringet til en receptionist og sagt, at jeg havde set spøgelse i mit værelse, var jeg nok blevet spærret inde, siger Refn, der imidlertid er blevet inspireret af sin datters specielle evner til gøre sin film mere spirituel. - At jeg oplevede det her med min datter i Thailand og samtidigt så, at den spirituelle verden lever så tæt på den rigtige verden i Thailand, gav mig en helt klar følelse af, hvordan min film skulle laves, fortæller Nicolas Winding Refn, der tog 30 pct. af sit manus og smed det ud af vinduet. Så fangede han mere præcis den stemning, han gerne ville have ud af det hårde miljø, som filmen foregår i. ";Fredag, 19. juli 2013
Robbie Williams holder sig fra danske skaldyr; Når Robbie Williams kommer til Danmark for at spille to koncerter i Parken på mandag og tirsdag, har han også sin kone, Ayda Field, og deres lille datter, Theodora, med. Det er sangerens første turné, siden han blev far, og han glæder sig til at have sin familie med sig, skriver MetroExpress. - Det bliver en konstant påmindelse for mig om, hvad der er vigtigt i livet, for jeg skal have det her lille væsen, der har brug for kærlighed, opmærksomhed og omsorg, med. Det plejer at være mig selv, der higer efter de ting, siger sangeren. Sidst han var i København var det sammen med gruppen Take That, og dengang måtte han aflyse den ene koncert, fordi han blev syg. - Jeg spiste noget hummer om aftenen efter den første koncert og tre kvarter senere kastede jeg op og gjorde en masse unævnelige ting. Om morgenen kastede jeg stadigvæk op, men jeg bad mine sikkerhedsvagter om at tage mig ud til stadionet. Jeg tænkte, at hvis jeg fik lidt søvn, kunne jeg måske nå at blive klar til den anden koncert.  Men klokken 12 kastede jeg stadigvæk op, og så kom der en læge, der sagde, jeg ikke kunne spille. -- Det var forfærdeligt at måtte skuffe folk. Jeg følte en enorm skyldfølelse og skam. Jeg blev jo også bange for, hvor sure folk ville blive. Jeg hørte, at hotellet  (Nimb Hotel, Tivoli, red.) sagde, at der havde været drikkevarer på mit værelse. Jeg har ikke rørt alkohol i 12 år, så det blev jeg ret sur over, siger Robbie til Metro Express. - Jeg har et meget uklart syn over hvad der skete, hvem der var der, og hvordan det føltes. Jeg kan godt huske, at jeg uploadede et billede af mig selv, hvor jeg lå syg i sengen. Det var for at sige, at den altså var god nok. Robbie lover at holde sig fra skaldyrene dennegang, og vil da heller ikke spise på samme restaurant. - Nej. For at være helt ærlig, så er jeg faktisk pissesur på dem. Så der kommer jeg ikke igen.     ;Fredag, 19. juli 2013
Suzanne Bjerrehuus jubler over barnebarn;" Tiden har helet det sår, som reality-showet ""Olivers kamp"" udstillede på Kanal 4 tidligere på året. En kamp, der handlede om Olivers ret til at se sin lille datter, Sigga, som han har med Gunnvør Dalsgard – som han på det tidspunkt ikke var kæreste med. Og ikke mindst, hvor dårligt forholdet mellem Olivers berømte og bestemte mor, Suzanne Bjerrehuus og Gunnvør havde udviklet sig. Nu er alle trådene blevet redt ud. Oliver og Gunnvør har fundet sammen – og fået barn igen – og Suzanne Bjerrehuus kan – ifølge Ekstra Bladet – slet ikke få armene ned over familieforøgelsen. - Jeg er SÅ glad for hende. Hun er så yndig og alt er bare fred og idyl heroppe, siger Suzanne til Ekstra Bladet om Oliver og Gunnvørs lille ny datter. Suzanne Bjerrehuus er i Tisvilde for at hygge sig med dem alle. - Jeg har jo to sommerhuse heroppe, så Oliver og Gunnvør og deres børn er i det andet. Så vi ses om dagen og skilles om aftenen, som den glade bedstemor til tre siger til Ekstra Bladet. Suzanne har dog allieret sig med Karen Thisted, og sammen tager de to sig af de større børnebørn, så Oliver og Gunnvør kan koncentrere sig om den ny baby. Der er ingen jalouxi fra storesøster eller storebror. - Hun er en lille engel og alle er vilde med hende, siger Suzanne, der også fik taget afsked med Olivers ældste søn, Oscar, der skulle til Korsika på ferie med en kammerat. ";Fredag, 19. juli 2013
Linse vil åbne tattoo-shop på Samos; En del græske mænd drejede hovederne af led, da de for nylig så den storbarmede pige fra Bryggen i gaderne på Samos. Men de kan godt vænne sig til synet. Linse Kessler var nemlig på forretningsrejse på øen med henblik på at åbne en tattoo-shop. - Hun, Linse Kessler, kunne man ikke undgå at lægge mærke til i gadebilledet.  Så det er selvfølgelig god reklame for øen, at vi får en Tattoo Shop, ejet af en dansker, lyder meldingerne fra flere græske mænd, som Jyske Mediers rejsesite – der bringer nyheden – har talt med. Ifølge kilder på den græske ferieø skal tattoo-shoppen åbne den 29. juli i år. ;Fredag, 19. juli 2013
Casper Christensens hold cyklede fra styrtet kammerat; Da Simon Frank styrtede på ”Tour de Tisvilde” torsdag formiddag og endte på operationsbordet på Hillerød Hospital med et brækket kraveben, var det deltagerne fra et konkurrerende hold, der hjalp den forulykkede. Deltagerne på ”Team Congo”, som Simon Frank kørte på, trampede nemlig videre, mens det var de gæve ryttere på ”Team Energi”, der sørgede for at yde førstehjælp og få tilkaldt en ambulance. Det indbragte dem senere Fair Play-prisen ved målet i Tisvilde. Så selvom de kom sidst i mål, fik de en pris. Først i mål var ”Team Human Speed”, der blandt andet havde de OL-guldvindende roere, Eskild Ebbesen og Mads Reinholdt Rasmussen på holdet. De blev begavet med kort til træning i Energii. Lodtrækningen blev vundet af Mads Vangsø, der fik en Fiat 500 stillet gratis til rådighed i et år.       ;Torsdag, 18. juli 2013
Lars Bom sætter sit hus til salg.; Rejseholdets Johnny Olsen var altid på farten i sin lastvogn. Nu vil også Lars Bom, der spillede den populære chauffør i TV-successen, videre. Den 52-årige skuespiller og trænings-entusiast har sat sin 121 kvadratmeter store villa til salg for 5,5 mio. kr. Boligen blev købt for blot 1.560.000 kr. i 1995, skriver Boliga Kendte. Ifølge salgsopstillingen hos ejendomsmæglerkæden Danbolig byder huset blandt andet på træterrasse, tør kælder med klinkegulve og hyggelig vinkelstue med brændeovn. Derudover har den en grund på 769 kvadratmeter. Lars Bom har tidligere talt lidt om ulemperne ved at på i Virum, som han overfor Berlingske har kaldt ”en soveby”. Til gengæld er “naturen smuk, varieret og indbydende”, som han sagde. Klik her og se villaen!       ;Torsdag, 18. juli 2013
Styrt på Tisvilde kendis-cykelhold;" Der var både latter, venskabelige drillerier og kampgejst, da det store felt af kendte og mindre kendte torsdag morgen hoppede på cyklerne på Kongens Nytorv for at køre en rute på 72 kilometer til Tisvilde.  Her skal de feste og fornøje sig i et projekt, de skal gøre ud Tisvilde til det nye Skagen i uge 29. Allerede inden målet var der dog et grimt styrt på ruten. - Ja, Simon Frank (en af initiativtagerne til Tisvilde-ugen, red.) er styrtet. Han har brækket kravebenet og er på vej til Hillerød Hospital, lød meldingen fra Sanni Vangsø, der følger holdet i en følgebill sammen med sin forretningspartner Gitte Salling. De følger naturlgivis deres egne ryttere, der kører for deres firma Energii Reformer. Med på dette hold er blandt andre Camilla Miehe-Renard og Alexandre Willaume. - Camilla er faret vild, hun er på vej mod Espergærde - men hun er glad, og det går rigtig godt. Formen er fin, så hun skal nok komme i mål, forsikrer en entusiastisk Sanni Vangsø Lisbeth Østergards eksmand, Marc Fraenkel, var også involveret i det grimme styrt. - Ja, han røg ned, med var lige så hurtigt oppe på cyklen igen. Inden starten fra Kongens Nytorv havde Marc Fraenkel da også bebudet, at han ville gi' den gas på ruten. - Jeg er, indrømmet, et konkurrencemenneske, lød det fra soldaten, der er vant til strabadserne. Mads Vangsø er også med på Energii-holdet. For ham er de 72 kilometer ""just another day at the office"". Han er nemlig igang med at træne til et 250 kilomter langt løb i Saharas sand. Casper Christensen har også sit eget zebrastribede Congo-hold med på cykelturen - uden at han dog selv tramper i pedalerne. Men i Tisvilde skal der festes igennem, når de glade cyklister når frem. Tisvilde-festlighederne fortsætter helt frem til søndag klokken 16.     Foto: PrivatSimon Franck  ";Torsdag, 18. juli 2013
Lai Yde og Mie Moltke: Vi skulle IKKE score hinanden; Mie Moltke, 31, og Lai Yde, 43 mødte hinanden under Vild med dans for tre år siden, og tv-seerne kunne på første række følge med i den kemi, der hurtigt udviklede sig mellem de to. Men kombinationen af korrekt elite-dansepige og tantrisk hippieskuespiller var ikke ligefrem oplagt, og parret havde nok ikke opdaget, at de kunne blive tiltrukket af hinanden, hvis de ikke havde været tvunget til at overskride hinandens intimsfærer i Vild med dans. Så der var ingen intention om noget hanky-panky, da de blev dansepartnere, fortæller parret nu i et interview med FEMINA. - Vi skulle IKKE score hinanden, så jeg var benhård underviser i starten, siger Mie Moltke. Man skal sige ja til sex – også når man ikke har lyst, mener en forfatter. Læs hvorfor på femina.dk Lai Yde havde også på forhånd taget en beslutning om, at de ikke skulle noget som helst. - Jeg ELSKER kvinder, og jeg har været meget ”omkring”. Da jeg havde sagt ja (til tv-programmet, red.) sagde mine venner: ”Lad nu VÆRE med at dumme dig. Lad nu VÆRE med at stikke din pik ind i noget, du ikke skal stikke den ind i.” De kender mig! Så i forhold til Mie havde jeg taget en beslutning: Jeg skulle ikke noget som helst, siger han. Begyndte at give slip Og faktisk brugte Mie Moltke det første stykke tid på at synes, han var røvirriterende: - Det var først, da mine veninder begyndte at sige ”Mie, hvad ER der med ham der?”, at jeg begyndte at give slip. Sidste år blev de gift. Nu har de Mio på 20 måneder. Og de er begge to enige om, at man skal give plads i et forhold. Tillade sin partner at være sig selv. Lai Yde går så langt som til at sige, at man har PLIGT til at skubbe sin partner. Og det har Mie Moltke gjort. - Hun har skubbet mig ved at holde mig fast. Mange gange synes jeg, at jeg var én lang ordflom af tom varm luft. Der er kommet mere ro på, og jeg er stolt af mig selv. Det har også været fantastisk med Mie og graviditeten og Mio at mærke, at jeg har den motor, der kan køre, selvom jeg kun har sovet tre timer. At man faktisk kan klare det hele. Den har jeg mødt sammen med Mie, siger Lai Yde til FEMINA. Læs også: Knud Romer synes, hans kone bliver smukkere og smukkere. Læs interviewet på femina.dk     ;Torsdag, 18. juli 2013
Klaus Pagh glæder sig over eks-kærestens dom; Klaus Paghs ni år lange kamp for at få lov til at se sin søn endte i går med, at hans tidligere kæreste Karema Hviid blev idømt tre måneders ubetinget fængsel.  Hun blev draget til ansvar for at have holdt sønnen – som hun kalder Isak og Klaus Pagh kalder Nikolaj – skjult for sin eksmand, mens de boede på en landejendom i Danmark. Klaus Pagh glæder sig over, at hele forløbet nu er forbi. - Det har været en hård kamp, og det har kostet mig det hvide ud af øjnene i advokatsalærer, men det har været alle pengene værd. Jeg er også glad for at Kerema ikke røg ind. Det hjælper jo ikke på noget, siger Klaus Pagh i dag til BT. Karema Hviid modtog en dom på tre måneders ubetinget fængsel, men da hun havde siddet dem af gennem sin varetægsfængslingen er hun fri. Dog har hun en dom på tre måneders betinget fængsel for bortførelse af sønnen. Klaus Pagh har nu den fulde forældreret over Nikolaj, som han ser hver weekend. Gentofte Kommune insisterer på, at han til hverdag skal bo på en kostskole på Midtsjælland. - De har hele tiden sagt, at det er fordi Nikolaj skal bygges op, efter det han har været ude for med sin mor, men jeg ville jo helst have ham hjemme, siger Pagh til BT. ;Torsdag, 18. juli 2013
 Bellaiche og Pilgaard på dobbeltdate i Frankrig;" Forelskelsen lyser ud af ""Go Aften Danmark""-værtinden Michéle Bellaiche, der er taget til den franske havneny Cap d’Age for at nyde sommeren med sin kæreste, den 12 år yngre musiker Kasper Daugaard. Men de er ikke alene. Se Og Hør beskriver i denne uge i tekst og billeder, hvordan Bellaiche og Daugaard efter kun få dage fik besøg af Hans Pilgaard og hans nye kæreste, den 23-årige model Jobbe Joller Hansen. De hyggede sig således  på parferie og dobbelt-date – med masser af god mad og drinks i solen. Ifølge SeogHør skal det længe have været et ønske for Pilgaard og Bellaiche at holde sommerferie sammen. I år fik deres respektive mænd, dog også lov tril at hilse på hinanden. ";Torsdag, 18. juli 2013
Klaus Paghs eks-kæreste dømt skyldig; Karema Hviid slipper for at skulle i fængsel. Selvom hun netop er blevet kendt skyldig i sagen om, hvorvidt hun bevidst har holdt sønnen Isak skjult for sin eksmand, teatermanden Klaus Pagh, skal hun ikke bag tremmer, skriver Ekstra Bladet. Dommen lyder på seks måneders fængsel, hvoraf de tre måneder er ubetinget. Men da Karema Hviid allerede har siddet varetægtsfængslet i en tilsvarende periode, skal hun ikke i fængsel igen. Det var en enig domsmandsret ved byretten i Roskilde, der fældede dommen over Karema Hviid, som rejste bort med sønnen Isak i en periode fra april 2011 til januar 2012. Et halvt år tidligere, 25. oktober 2010, fløj hun sammen med Isak til Hong Kong, hvor hun opholdt sig i nogle måneder for derefter at tage videre til Egypten. Karema Hviid havde på det tidspunkt fuld forældremyndighed over Isak, men Klaus Pagh havde ret til samkvem. Så da Karema Hviid dels ikke oplyste, at hun tog af sted med drengen, eller hvor rejsen gik hen - og efterfølgende heller ikke var til at få fat i -  endte Klaus Pagh den 4. april 2011 med at få tildelt den fulde forældremyndighed midlertidigt. Karema Hviid levede senere i skjul med sønnen i et nedlagt landbrug på Sjællands Odde, og nægtede sig skyldig i anklagerne. Karema Hviid overvejer nu, om hun skal anke dommen. Klaus Pagh har ikke været til stede i retten., mens 9-årige Isak i dag bor på en kostskole. ;Onsdag, 17. juli 2013
Allan Simonsens enke får økonomisk støtte; - På godt to uger er der samlet omkring 300.000 kroner ind, siger Bo Balzter Nielsen, sportschef for Dansk Automobil Sports Union (DASU) om den økonomiske hjælp, der er blevet indbetalt til den afdøde racerkører Allan Simonsens mindefond. Pengene er et lille økonomisk plaster på såret for Carina Lundbye Hansen, den afdøde kørers enke, der ikke var gift med den 34-årige Allan Simonsen, og dermed ikke arveberettiget, skriver BT. Carina Lundbye-Hansen – der nu er alene med parrets lille datter Mie-Mai i deres hus i Sallinge på Midtfyn - glæder sig selvfølgelig over betænksomheden, men siger til BT: - Det er jo helt fantastisk at der er så mange, der tænker på os. Det er stort. Men jeg må samtidig indrømme, at jeg ikke har styr på alle de praktiske detaljer endnu. For at være helt ærlig har jeg ikke mine tanker der lige nu. Langt de fleste af donationerne kommer fra privatpersoner, ligesom enkelte firmaer har været involveret i sponsorater.   ;Onsdag, 17. juli 2013
Rasmus Seebach får nyt øgenavn;" Selv kalder Rasmus Seebach sig for ”Ralle”, men hans manager, Nicolai Bundesen har fundet en andet, mere dækkende betegnelse for den 33 årige charmør – Popfrans. Sådan betegner Bundsen i al fald konsekvent – ifølge Ekstra Bladet – sin førende kunstner på de sociale medier. Rasmus ”Pop-Frans” er i øjeblikket i fuld gang med at lave sit tredje album. Det skal være færdigt den 4. november, og det bliver et album, der ifølge hans pladeselskab ArtPeople vil følge i sporet på de to første storsælgende forgængere, ""Rasmus Seebach"" og ""Mer' End Kærlighed"" fra henholdsvis 2009 og 2011. Men albummet byder også på sange, som afspejler Seebachs' liv de sidste par år. Selv siger han om albummet i en pressemeddelelse: - Til efteråret er der gået to år siden mit sidste studiealbum, så jeg glæder mig helt vildt til endelig at kunne præsentere en masse nye sange. På de to år, der er gået, har mit liv budt på en masse fantastiske oplevelser, og jeg har på mange måder udviklet mig siden sidst. Dette bliver helt sikkert noget, man kan høre på albummet. Noget af det der er hændt er at Rasmus Seebach har forelsket sig, og nu danner par med den 20-årige Julie Teglhus. ";Onsdag, 17. juli 2013
Klaus Paghs ekskæreste for retten; Sagen mellem skuespilleren Klaus Pagh og hans 39 år yngre ekskæreste, Karema Hviid fortsætter. I centrum står deres fælles søn, den i dag niårige Isak. Siden han blev født har hans liv været præget af uenigheder, børnehjem og perioder uden kontakt til sine forældre. Tirsdag kulminerede det i en straffesag, hvor hans mor, Karema Hviid har siddet på anklagebænken i byretten i Roskilde tiltalt for bevidst at have holdt lille Isak skjult for sin far, Klaus Pagh, i en periode fra april 2011 til januar 2012. Det skriver Ekstra Bladet. Striden opstod, da Karema Hviid, 25. oktober 2010, fløj til Hong Kong - sammen med Isak - hvor hun opholdt sig i nogle måneder for derefter at tage til Egypten. Klaus Pagh og Karema Hviid havde delt forældremyndighed over Isak, men Karema oplyste ikke, at hun tog af sted med drengen, eller hvor rejsen gik hen. Efterfølgende var hun heller ikke var til at få fat i. Derfor endte Klaus Pagh den 4. april 2011 med at få tildelt den fulde forældremyndighed over Isak. Men Klaus Pagh så fortsat ikke skyggen af sin søn, hvorfor en arrestordre på Karema Hviid blev udstedt. Karema opholdt sig fra marts i Danmark sammen med sin og Klaus Paghs søn. Hun boede i et dødsbo, der alligevel stod tomt. Dødsboet var et nedlagt landbrug på Sjællands Odde, hvor Karema Hviid holdt lav profil og i begyndelsen gik under navnet Sanne. Hun betalte for vand og varme, men havde ellers ingen fast husleje. - Jeg oplevede en familie, der levede i stor angst, hørte Ekstra Bladet i dag ejeren af dødsboet fortælle i rettens vidneskrænke. - Min forståelse er, at hun benyttede et andet navn i starten, fordi hun var angst for, at Isaks far skulle finde ud af, hvor de opholdt sig, fortalte vidnet videre. Karema Hviid holdt sin søn hjemme og underviste ham selv i de forskellige fag, som han ellers ville have haft i skolen. Men 31. januar 2012 fik politiet et tip om, at Hviid var i Danmark, og anholdt hende på Holbækmotorvejen. Isak, der på det tidspunkt var syv, blev anbragt på et børnehjem. Karema Hviid nægter sig skyldig i anklagerne, da hun troede, at hun i hele forløbet havde forældremyndigheden over Isak. Anklagerens opgave i retten bliver nu at godtgøre, at Karema Hviid vidste, at hun var blevet frakendt forældremyndigheden over sin søn og dermed handlede mod bedre vidende. Byretsdommeren valgte at lukke dørene, da Karema Hviid skulle afhøres, og holdt dem ligeledes lukkede, da halvanden times video-afhøringer af Isak Hviid skulle afspilles. Der ventes dom onsdag.   ;Tirsdag, 16. juli 2013
Mikkel Hansen på luksusferie; Mikkel Hansen har ladet håndbolden hvile, og er denne sommer rejst med kæresten Julie på en rigtig luksusferie. Destination: Reethi Rah på Maldiverne.  Et luksusresort af ypperste klasse, hvor en uges ophold, plus fortæring ikke kommer meget under 60.000 kroner for to personer, skriver Ekstra Bladet. Mikkel Hansen og Julie hygger sig i en privat villa ved stranden, hvor der er 24 timers roomservice, samt en lille golfvogn, der gør det muligt for parret at befordre sig omkring på området uden at få alt for meget sved på panden. Skulle håndboldkongen have trang til at holde formen ved lige er der også mulighed for det. Der er både tennisbaner, fitnesrum samt selvfølgelig masser af svømmemuligheder i det gnistrende azurblå vand, der omkranser øen. Noget tyder da også på, at Mikkel og Julie nyder livet, og er glade for de eksotiske forhold. De sender i al fald en lind strøm af eksotiske ferie-billeder ud på det sociale netværk Instagram. ;Tirsdag, 16. juli 2013
Wozniacki bliver aldrig reality-stjerne; ”The Wozniacki’s”, hed en parodi i TV 2s satire-program ”Live fra Bremen”, der tog Caroline Wozniacki og hendes familie under kærlig behandling. I virkeligheden ville Caroline & Co aldrig have chancer for at blive castet til et program, der i reality-regi fulgte familiens gøren og laden.  Det mener i hvert fald den danske TV-caster Elisa Lykke. BT har spurgt hvorfor Danmark ikke – som USA – har en reality-TV familie som kan køre over flere sæsoner, som den om Kardashian-familien, der sendes på nu ottende sæson i staterne. - Vi kan aldrig lave en familie-realityserie af samme kaliber herhjemme, siger Elisa Lykke. - Vi har vi haft 'Familien på Bryggen', som uden at fornærme nogen viser et andet samfundslag. Men man kan sige, at familien Kessler har noget af den filterløse væremåde, som fungerer på TV. - Der har også været 'Holtewood' med Bjørnson-familien, hvor de lukkede seerne indenfor og viste nogle personlige ting. Men det er stadig ikke på niveau med Kardashian-familien, mener Lykke, der til BT fremhæver Amalie Szigethy, som det det tætteste vi herhjemme kommer på en Kardashian-agtig TV-familie. Elisa Lykke har svært ved at pege på en familie, der kunne gøre Kardashian-familien kunsten efter. - Hos familien Wozniacki virker de alt for kontrollerede. Der handler det om en lille verden, hvor der kun er fokus på en ting, og det er sporten. Det vil måske fungere som en form for special-udsendelse om familien. Men som længerevarende realitykoncept ville det være ret kedeligt tv, siger hun, og afskriver dermed Wozniacki som reality-stjerne. Til gengæld ville sangerparret Medina og Christopher være saftigt TV-materiale, mener Lykke. ;Tirsdag, 16. juli 2013
Medinas kæreste dyrker klippespring; Medina s kæreste, sangeren Christopher kan have en kommende cliff-diver gemt i sig. Ekstra Bladet beskriver i al fald hvordan den spændstige unge sanger på en nylig ferie imponerede ved at kravle op på en klippe i Cannes, hvorfra han sprang direkte på hovedet i vandet under sig. I et baglæns spring – vel at mærke. Christopher øvede sig allerede i badut-udspring, da han i sidste uge slikkede sol på bar-og badestedet ”Halvandet” i København. Også her kastede han sig i baglæns saltomortaler ud i havnebassinet. Så hvad kan det ikke blive til, hvis han beslutter sig for at stage-dive, når han holder koncert ...     ;Tirsdag, 16. juli 2013
Preben Kristensens hund indlagt; Sommervarmen og det gode vejr er ikke altid lige godt for alle. Slet ikke hvis man er firbenet og pelsbeklædt. Linje-3 stjernen Preben Kristensen og hans mand, frisør Søren Hedegaard måtte således på dyrehospitalet med deres lille gravhund Pluto i går.  Årsag: Det lille kræ havde ikke drukket nok i sommervarmen, og var blevet ganske dehydreret. På sin blog skriver Preben Kristensen partner Søren Hedegaard, at ”lille Pluto blev dehydreret og måtte overnatte med drop på dyrehospitalet”. Han har oven i købet oploadet et foto, hvor man kan se lille Pluto i gazebind. Den ni år gamle Pluto, som i daglig tale lystrer navnet ”Fu-Fu” – ser dog ud til at klare sig gennem oplevelsen med skindet i behold. ;Tirsdag, 16. juli 2013
Cyron Melville lever stærkt; Syv år efter biografsuccessen ”Råzone” har holdet bag besluttet sig for at lave en opfølger, der ligesom den første skal instrueres af Christian E. Christiansen.    'Lev Stærkt' bliver navnet på filmen, og Cyron Melville, kendt fra den Oscar-nominerede ”En kongelig affære” får en af hovedrollerne, skriver Ekstra Bladet. Cyron spiller sammen med Jakob Otterbro, der også medvirker i TV-serien '1864', mens Danica Curcic, der  sidste år fik et gennembrud og en Reumert-nominering for titelrollen 'Lulu' på Det Kongelige Teater er den kvinde, der skaber spild mellem dem, Filmen produceres af Zentropa, og skal optages de næste fem uger i Aarhus med premiere næste år. ;Mandag, 15. juli 2013
Ny Bond-film om to år; Daniel Craig - 45 år - er klar til at trække i smokingen igen, men både han og al verdens 007 fans kommer til at vente to år før en ny James Bond-film er klar. Det er fordi bagmændene var så glad for instruktøren Sam Mendes – der stod bag den seneste kassesucces i serien, ”Skyfall” - at de har bedt ham vende tilbage. hvilket han imidlertid først kan gøre i 2014. Mendes har indtil da travlt med teater-produktionen af ”Charlie og Chokoladefabrikken”, samt en mini-serie, han er også medproducent på. Producerne er dog så langt fremme, at de allerede har sat en dato for verdenspremieren i London. Mendes og Craig skal være klar med den ny film den 23. oktober 2015 – og de får noget at leve op til. Seneste Craig Bond-film tjente immervæk seks milliarder kroner på verdensplan. Rekord for 007-serien. ;Mandag, 15. juli 2013
Halle Berry gift med Kylies eks; Bruden Halle Berry var gravid, men i fin form, da hun gav sit ja til kæresten – og den kommende far til hendes barn, den franske charmør Olivier Martinez. Omkring 60 af parrets nærmeste venner og familie var inviteret med til det celebre og eventyragtige bryllup, skriver amerikanske People. Halle Berry - der i april annoncerede at hun venter en lille dreng, tidligt på efteråret - har prøvet lykken før. Det er nemlig tredje gang, den nu 46-årige skuespillerinde bliver gift.  I 1990'erne dannede hun par med baseball-spilleren David Justice, og i 00'erne sangeren Erik Benét. Hun har således også datteren Nahla fra sit forhold til Gabriel Aubrey. 47-årige Olivier Martinez har ikke tidligere været gift, men var i en længere periode kæreste med Kylie Minogue. ;Mandag, 15. juli 2013
Nicklas Bendtner i ny byturs-ballade; Fodboldspilleren Nicklas Bendtner er igen blevet hovedperson i en uheldig episode fra bylivet. Et besøg på det fashionable, københavnske in-sted Simons Natklub lørdag nat endte nemlig i en kamp, der mere minder om dem, der udkæmpes i straffesparksfeltet foran mål, end foran en bardisk. I hvert fald blev der brugt rigeligt med albuer, og ufine tricks – og så var hovedmodstandren endda fra det modsatte køn – nemlig fitnesstræneren og stylisten Sarchar Leone. I selskab med sin kæreste besøgte Sarchar Leone natklubben, hvor hun faldt i snak med en pige fra fodboldstjernen Nicklas Bendtners selskab omkring klokken 03 om natten, skriver BT.  På et tidspunkt forsøger Nicklas Bendtner at fange Sarchar Leones opmærksomhed og bryde ind i samtalen, fortæller hun. - Så begyndte han at rykke ind foran mig, hvor jeg så vendte ryggen til ham. Så gav han mig en albue, hvorefter jeg spørger ham ‘undskyld, hvad foregår der?’, fortæller Sarchar Leone til BT. - Så kiggede han på mig og sagde ‘Hvem tror du, de smider ud, dig eller mig?’. Sarchar Leone fortæller, at hun derefter forsøger at flytte sig fra stedet. - Så gav han mig en albue igen. Der må jeg være ærlig og sige, at jeg gav ham en albue tilbage, siger Sarchar Leone, der er tidligere vinder af Miss Fitnes, og indehaver af LeOne Styling og Fitness i Nyhavn, København. Hun har tidligere arbejdet som personlig træner for flere sportsstjerner i USA og som fitnesskonsulent på tv-programmet ‘Danmarks næste Top Model’. Hvor Bendters ekskæreste Caroline Fleming som bekendt er vært. 25årige Bendtner  opfatter imidlertid episoden helt anderledes. Ifølge hans agent – Elisa Lykke – har man efterfølgende haft kontakt til den forulempede fitness-instruktør. Ifølge Lykke var ”hun sød og flink, men ville kun tage imod en undskyldning fra Bendtner via medierne, hvilket vi synes er lidt underligt”, som fodboldspillerens agent udtrykker det til BT. Nicklas Bendtner er for tiden på jagt efter en ny klub, og har derfor tid til at dyrke nattelivet. I den forgangne uge så det ud til, at han ville ende i enten spanske Malaga eller tyske Eintracht Frankfurt. Men disse muligheder et faldet på gulvet, og fokus er nu rettet mod den engelske Premier League. Arsenal ejer stadig den danske angriber, men Bendtner indgår ikke i klubbens planer, og London-holdet har flere gange udlejet danskeren og ville hellere end gerne sælge Bendtner, der har et år tilbage af sin kontrakt med London-mandskabet.   ;Mandag, 15. juli 2013
Dicte ville helt væk fra musikken; – Lige efter bruddet med min eks, syntes jeg, at rockland var noget af det mest opreklamerede lort, der fandtes. Jeg havde ikke den store fidus til mænd lige på det tidspunkt, men sgu heller ikke til musikbranchen. Og da besluttede jeg: Jeg vil lave noget andet. Noget helt andet, simpelthen, siger Dicte til ugebladet SØNDAG i denne uge og fortsætter: – Jeg søgte så og kom også ind og gik i gang med en MBA i kunstnerisk ledelse, siger hun. Mere musik og en ny mand Dicte, 46, har ellers været i musikbranchen i det meste af sit liv, og hun fik sit gennembrud med bandet Her Personal Pain allerede som 23-årig. Musikken var da heller ikke klar til at give slip på Dicte, ligesom det heller ikke var slut med mænd i hendes liv, skulle det vise sig.  – Jeg mødte en ny mand, hvilket vil sige: Jeg lagde ikke specielt mærke til ham den aften, for jeg lagde ikke mærke til nogen mænd overhovedet, men han lagde mærke til mig. Samtidig fik jeg en hel del spillejobs. Og det betød alt sammen, at jeg først var nødt til at tage én orlov fra studiet, inden jeg overhovedet kom i gang med det, og så tog jeg én til, og til sidst måtte jeg erkende, at jeg ikke havde tid, og at det i virkeligheden var noget andet, der trak, siger Dicte. Et had-kærlighedsforhold Dicte og musikken er imidlertid ikke altid et lykkeligt forhold. Hun føler ikke altid, at det er frivilligt, at det er den, der er blevet den røde tråd i hendes liv, for hun mener, at hun også har talent for så meget andet.    – Musikken har valgt mig. Sådan er dét. Jeg kom ind i musikken ved et tilfælde. Og som det ofte sker, sætter tilfældet noget i gang, og hvis det så ikke stopper, bliver det det, der bliver éns snor i livet. Det er også det, der får mig til at sige, at jeg oplever dét at være i musikken lidt som at leve i et voldeligt forhold. Forstået på den måde, at jeg ikke kan undvære musikken, og jeg kan ikke komme væk fra den, selv om jeg indimellem synes, der er mange andre ting, jeg er god til, og som jeg kunne lave i stedet for, siger Dicte. Sally Field har fået knust sit hjerte af filmbranchen – ikke af mænd. Læs mere på Soendag.dk Få tre kendte kvinders bedste kærlighedsråd på Soendag.dk ;Mandag, 15. juli 2013
Michala Kjær gul og blå efter massage; - WOW! Mine blå mærker vil aldrig forsvinde efter en meget, meget dyb bindevævsmassage. Sådan lyder det fra 24-årige Michala Kjær på billedtjenesten Instagram efter en lige lovlig hårdhændet behandling hos en massør. Det har nok været meningen, at massagen skulle give en følelse af velvære, men i stedet ømmer den unge datter af Janni Spies og Christian Kjær sig grundigt i dagene efter behandlingen. Billedet viser da også tydeligt, at der er gået grundigt til værks med masser af blå mærker til følge. Du kan se billedet af Michala Kjærs wellness-skader ved at klikke her. ;Søndag, 14. juli 2013
Video: Se Blachman blive sat på plads; Mange har utvivlsomt drømt om at siger den selvsikre musiker og X Factor-dommer Thomas Blachman et par borgerlige ord efter mange års énvejskommunikation fra provokatøren. I en ny video, der skal promovere Thomas Blachmans nye program Mentor på DR, får han besked så hatten passer af en håndværker i smækbukser på en tankstation. - Lad mig give dig et godt råd, Thomas: Tænk dig om, før du siger noget, og når du så siger det, så sig det så almindelige mennesker kan forstå det, lyder det blandt andet på sindigt jysk fra håndværkeren på tankstationen. Som fortalt er videoen iscenesat, og det er stærkt tvivlsomt om Thomas Blachman rent faktisk tager de gode råd til sig, men underholdende - det er det.    ;Lørdag, 13. juli 2013
Lars Løkke klipper får på Færøerne; Lars Løkke Rasmussen har købt en andel af en fåreflok på Færøerne, og det kalder på landmanden i den tidligere statsminister. Sammen med hustruen Solrun, der stammer fra Færøerne, har han taget turen til de nordatlantiske øer for at deltage klipningen af flokken. På Facebook har Lars Løkke Rasmussen lagt et billede ud, hvor han har smøget ærmerne op, grebet barbermaskinen og høster uld i stor stil. - En helt fantastisk dag i fjeldet i Gjógv i godt færøsk selskab, skriver Lars Løkke Rasmussen begejstret på det sociale medie. Hvis Lars Løkke Rasmussen smider en pose uld af hos Gudrun & Gudrun i Thorshavn og lokker dem til at strikke en Sarah Lund-sweater af det, så lover BILLED-BLADET hermed at auktionere den helt unikke sweater bort og give pengene til et velgørende formål efter den tidligere statsministers eget ønske. Du kan se fåreklipperbilledet af Lars Løkke Rasmussen her. ;Lørdag, 13. juli 2013
Oliver Bjerrehuus er blevet far til en pige; Glæden er til at tage og føle på i familien Bjerrehuus, som har føjet et lille nyt medlem til. Oliver Bjerrehuus er blevet far igen, og på Facebook har den stolte farmor, Suzanne Bjerrehuus, postet et foto med ordene:”Mit tredje barnebarn – en lille pige – blev født i nat”. En lykkelig Oliver Bjerrehuus oplyser til Ekstra Bladet, at hans og Gunnvør Dalsgaards lille prinsesse vejer 3.400 gram og måler 49 centimeter. - Hun er meget dejlig. Jeg kan ikke lade være med at fælde en tåre, når jeg ligger og kigger på hende. Jeg er meget glad og megastolt!, siger han til avisen. Oliver og Gunnvør er i forvejen forældre til Sigga på tre år. Ovenpå en turbulent fortid i forholdet bor parret nu hver for sig. ;Fredag, 12. juli 2013
73-årige Tina Turner skal snart giftes; - You’re simply the best, kan Tina Turner passende nynne i disse dage, for alle tiders rockmama har angiveligt besluttet sig for at blive gift med kæresten Erwin Bach. Det skriver avisen New York Post. Kilder fortæller til Page Six, at 73-årige Tina Turner siger ja til Bach i deres hjem Zürich næste søndag, den 21. juli. Her har parret boet i mere end 15 år. Tina Turner mødte tyske Erwin Bach for 27 år siden, da han arbejdede som pladeproducer hos EMI, og efter et stormombrust ægteskab med Ike Turner faldt tilværelsen omsider på plads for Tina. – Jeg er lykkeligere, end jeg nogensinde havde drømt om, sagde hun i et nyligt interview.   ;Fredag, 12. juli 2013
Helena Christensen nægter at være på Facebook; Helena Christensen elsker at fordybe sig i gamle bøger og gå på opdagelse i antikvariater – og den 44-årige skønhed er ikke online mere end højst nødvendigt. Faktisk bruger Helena ikke et sekund på sociale medier som Facebook, Twitter eller Tumblr, afslører hun i et nyt interview i magasinet Future Claw. - Jeg kan ikke og bliver aldrig i stand til at engagere mig i de medier. Jeg kan godt forstå, at de kan være nyttige for folk, og jeg er med på, hvorfor folk kan blive mere eller mindre afhængige, men de appellerer ganske enkelt ikke til mig.  Jeg føler, jeg allerede kender de mennesker, jeg har lyst til at kende og bruge tid på. Den virtuelle verden stjæler for meget tid, siger den danske model til magasinet. Helena Christensen er mor til 13-årige Mingus og bor i New York. ;Fredag, 12. juli 2013
Medie: Nu skal Jennifer Aniston giftes; Hollywood har summet med bryllupsspekulationer siden 10. august sidste år, hvor Justin Theroux friede til Jennifer Aniston på sin 41-års fødselsdag. Men nu skulle bryllupsdatoen være sat. En kilde tæt på parret fortæller til Daily Mail, at giftermålet skal stå til december i Los Angeles, hvor Jennifer Aniston er vokset op. - Jen har altid gjort det klart, at Los Angeles var hendes førstevalg til brylluppet. Justin er gået på kompromis og er gået med til at blive gift i Californien, siger kilden. Efter sigende har Justin ikke været vild med et bryllup LA, fordi det meste af hans familie og vennerne holder til på den amerikanske østkyst. - Justin ville giftes på Østkysten, hvor han friede til Jen, og hvor han føler sig bedst tilpas, siger kilden, som kan afsløre, at Justin har indvilget i et bryllup i LA-forstaden Bel Air. Jennifer Aniston har tidligere været gift med Hollywoodstjernen Brad Pitt. Hun og Justin Theroux har været kærester siden 2011. ;Fredag, 12. juli 2013
Janni Spies har fået sine penge af eksmanden; 35 millioner kroner plus renter er sat ind Janni Spies’ konto. Med andre ord har Janni Spies nu fået de 42 millioner kroner, som hendes eksmand, hofjægermester Christian Kjær, blev dømt til at betale af Østre Landsret, skriver BT. - Der står (i dommen, red.), at pengene skulle betales inden 14 dage, så de er også blevet betalt. Men med det forbehold, at hvis hun anker, så skal vi have pengene tilbage. Vi har ikke hørt noget som helst, siger Christian Kjærs advokat, Karoly Németh. Dermed ser der ud til at være sat punktum for den spektakulære retssag, som tog sin begyndelse, da Janni Spies stævnede sin eksmand for 150 millioner kroner. Ankefristen er dog på otte uger og udløber i august. Janni Spies har ingen kommentarer til ankespørgsmålet, men før dommen sagde Janni Spies til BILLED-BLADET: - Jeg klarer mig uanset udfaldet og lever, som jeg nu gør. ;Fredag, 12. juli 2013
Lars Ulrich forlovet med sin modelkæreste; Et år efter bruddet med skuespilleren Connie Nielsen har Metallica-trommeslageren Lars Ulrich angiveligt været på knæ for kærligheden. Lars har nemlig friet til sin nye kæreste, modellen Jessica Miller, og har fejret forlovelsen i Las Vegas. Det skriver Las Vegas Informer. Lars Ulrich, som runder de 50 senere på året, og Jessica, 29, samlede en del af familien til fejringen på restauranten N9NE Steakhouse på Palms Casino Resort i Las Vegas. Angiveligt stod menuen blandt andet på kammuslinger, guldmakrel og stedets legendariske dessert Some More S’mores, som er hjemmelavede marshmallows, der ristes over åben ild ved bordet. Nyforlovede Lars Ulrich dannede par med Connie Nielsen i ni år, og de fik sammen sønnen Bryce.  ;Fredag, 12. juli 2013
Anne Glad: Sådan faldt jeg for min mand; På DR1 kender hun typen – men livsstilseksperten Anne Glad havde ikke set det komme, da hun for otte år siden pludselig blev forelsket i kæresten Hanni Cramer Hanberg. De to mødte hinanden til en reklamefestival i Cannes, fortæller hun til Alt for damerne. - Jeg bemærkede hans tilstedeværelse, men vi talte faktisk ikke sammen. Jeg talte med andre mænd og havde hænderne rigeligt fulde. Først i Kastrup spurgte han, hvornår vi skulle spise en frokost sammen. Han var meget målrettet, og det var nødvendigt, for jeg var lige blevet skilt og var hverken til at hugge eller stikke i, siger Anne Glad. Hun indvilgede dog i at tage med Hanni på date. - Det var lige op til vores ferie, så på den anden date tog vi på ferie sammen i et sommerhus i en uge. Han brugte virkelig sommeren på at gøre kur til mig. Lavede saucer og sushi fra bunden og havde lige en nedkølet chablis liggende i bagagerummet. Han gjorde stormkur, og det virkede. Tre uger efter flyttede vi sammen, fortæller Anne Glad, som bor i indre København med kæresten.   ;Fredag, 12. juli 2013
Mads Mikkelsen på jagt efter en Oscar; I går, onsdag, var Mads Mikkelsen med til premieren på ”The Hunt” i New York, og det er langt fra tilfældigt, at Thomas Vinterbergs anmelderroste film ”Jagten” først får premiere nu i USA, hvor vi i Danmark kunne se den i biffen for et halvt år siden. Ifølge Zentropa-bossen Peter Aalbæk er det nøje planlagt i forhold til de eftertragtede Oscar-statuetter. Det skriver BT. - De sigter helt klart på en Oscarnominering, siger Peter Aalbæk til avisen. - Jeg har kun hørt gode tilbagemeldinger fra mine amerikanske partnere. Og så har anmeldelserne jo også været flotte, fortæller han. Allerede i maj 2012 vandt Mads Mikkelsen prisen for bedste mandlige hovedrolle ved filmfestivalen i Cannes for sin præstation i ”Jagten”. I filmen spiller Mads rollen som pædagogen Lucas, der fejlagtigt beskyldes for at have forgrebet sig på sin bedste vens datter.  ;Torsdag, 11. juli 2013
Lise Rønne bliver vært på Blachmans nye show; Det er fem år siden, Lise Rønne præsenterede provokatøren Thomas Blachman for danskerne i den bedste sendetid i ”X Factor”. Nu skal hun fra august være vært på Blachmans nye fredags-show ”Mentor” på DR1. I programmet skal seks professionelle musikpersonligheder hjælpe med at forløse potentialet i seks unge sangere. Og her er det ikke deltagerne, der kan blive stemt ud af TV-seerne, men mentorerne. - Der er ingen tvivl om, at ”Mentor” kommer til at sætte dagsorden samtidig med, at vores fornemste opgave selvfølgelig også bliver at underholde danskerne, siger Lise Rønne til dr.dk. - Jeg er vild med ideen om at forene fredagsunderholdning, som jo rammer bredt i befolkningen, med det at gøre folk opmærksomme på, hvor vigtigt det er, at vi alle tager ansvar for hinanden og giver os tid til at dele ud af vores erfaringer, siger hun. Thomas Blachman har selv været med til at udvikle ”Mentor”. Mens Lise Rønne er vært, skal Blachman fungere som moderator.  ;Torsdag, 11. juli 2013
TV-værten Emil Thorup har brudt med kæresten; DR-værten Emil Thorup, 29, går ud i sommeren som single. For et par uger siden gik han og kæresten gennem fem år, 23-årige Hannah Plato Jørgensen, fra hinanden. Det skriver Se og Hør.Ifølge Emil er de to ganske enkelt vokset fra hinanden. - Der er sket det, som der altid sker, når man bliver ældre. Man går i nogle forskellige retninger. Jeg synes stadig, hun er fantastisk, og jeg tror også, hun har det på samme måde. Men man udvikler sig også meget, fra man er 24, til man er 29, siger Emil. I begyndelsen af året flyttede Hannah ud af TV-værtens lejlighed, og nu er forholdet altså helt slut. - Jeg har det okay. Det, tror jeg, vi begge har. Det er mest en omstillingsting, fordi man er vant til at være så meget sammen, siger den nyslåede ungkarl.   ;Torsdag, 11. juli 2013
Frank Hvam sætter luksussommerhuset til salg; Efter seks et halvt år som sommerhus-ejer på Tuse Næs ved Holbæk har Frank Hvam nu sat sin luksuriøse feriebolig til salg. Og komikeren og kæresten Anja Farsig kan se frem en klækkelig fortjeneste, hvis en køber slår til, for herligheden koster 2.995.000 kroner – én million kroner mere end Hvam betalte for boligen i 2007. Det skriver Boliga Kendte. Frank Hvam har dog også opgraderet sommerhuset væsentligt siden da. Fritidshuset, som ligger i første række til vandet og med udsigt over Isefjorden, tæller nu to bygninger på i alt 72 kvadratmeter med store glasfacader. Samtidig er der en 1.242 kvadratmeter stor grund at boltre sig på. Kom indenfor i Frank Hvams sommerhus her. ;Torsdag, 11. juli 2013
Anne-Mette Rasmussen er blevet mormor igen; Anne-Mette Rasmussen er vild med børn – og nu har hun selv en hel håndfuld i familien. Hendes ældste datter, Maria, har nemlig gjort hende til bedstemor igen. - Så kom det femte barnebarn til verden. Martha og Marcus har fået en sød lillebror. Vi er stolte over hele den store familie!, jubler Anne-Mette Rasmussen på Facebook, hvor hun også offentliggør et dejligt foto af den lille  ny sammen med sine søskende. Se alle artikler om Anne-Mette Rasmussen Faktisk er endnu et barnebarn på vej. Sønnen Henrik og hans kone, Kristina, kan blive forældre når som helst – måske på Anne-Mettes fødselsdag på lørdag. Dermed bliver det en sommer i børnenes tegn for Anne-Mette Rasmussen og gemalen Anders Fogh Rasmussen. - Det er dejligt at være bedsteforældre og en stor oplevelse for os begge at se, hvordan vores børnebørn udvikler sig, har Anne-Mette Rasmussen sagt til BILLED-BLADET.  ;Torsdag, 11. juli 2013
Christiane Schaumburg fejrede sin mands fødselsdag; Christiane Schaumburg-Müller O’Connor var i det lykkelige hjørne onsdag aften. Hun fejrede nemlig gemalen Liam O’Connor, som fyldte 34 år, og parret fornøjede sig med at gå ud at spise i indre København. På Twitter kaldte fru O’Connor sin mand for ”love of my life” - og både selskabet og menuen var i top. Senere uploadede Schaumburg-Müller nemlig et foto fra den mexicanske restaurant Barburrito med ordene ”Best soft shell tacos i København”. Se alle artikler om Christiane Schaumburg-Müller O'Connor Christiane og Liam er netop vendt hjem fra ferie i Marokko – og på en lys, dansk sommeraften var det forelskede par altså lige et smut omkring Mexico.  ;Torsdag, 11. juli 2013
Gun-Britt Zeller: Jeg sluttede aldrig fred med min mor; Den succesfulde 63-årige kendis-frisør Gun-Britt Zeller er produkt af et knapt så vellykket ophav. For hun var blot syv år, da hendes mor forlod sin svenske mand med parrets to børn for at flytte ind i et hus i fattige kår i Nordjylland. Gun-Britt Zellers far blev nægtet at se sin datter, og børnene i skolen mobbede pigen for hendes svenske aner, mens hun kæmpede med ordblindhed. Samtidig drømte Gun-Britt Zeller om at blive frisør, men det var ikke en drøm, som faldt i god jord hos moren, der kvitterede med tæsk, hårdt arbejde og psykisk terror. - Vores mor fortalte os aldrig, at vi var dygtige. Den modstand har lært mig at møde udfordringer med kampgejst. Det provokerede min mor, at jeg reagerede sådan, og hun gjorde, hvad hun kunne for at knække mig, siger Gun-Britt Zeller i et interview med magasinet Liv www.magasinetliv.dk. Men hendes frisør-drømme blev efterhånden til virkelighed, og Gun-Britt Zeller fik skabt sig en succesfuld karriere i faget. Som 31-årig bliver hun også uventet gravid med sønnen Jeppe til trods for, at hun havde fået fjernet det meste af sine æggestokke på grund af et forstadie til kræft i underlivet. Se alle artikler om Gun-Britt Zeller At Gun-Britt Zeller pludselig selv blev mor, rippede også op i hendes egen barndom og gjorde, at hun valgte at sige ja til et besøg fra sin egen mor, men det var en tavs gæst, som hun modtog til frokost i sit hjem, og det kom bag på kendis-frisøren. - Det var et chok at opdage, og først der gik det op for mig, at hun aldrig gav noget af sig selv. Hun sad bare på sin trone og forventede, at alle andre sørgede for hende, fyldte hende op og var underdanige. Jeg havde hele mit liv udfyldt tomrummet, som nu blev virkelig larmende. Da hun var gået, gik jeg ud og knaldede den buket blomster, hun havde haft med, i skraldspanden, siger Gun-Britt Zeller om det, der skulle blev det sidste møde med hendes mor. Gemte på udklip Siden da modtog hun aldrig telefonopkald eller breve fra sin mor, og det var først, da moren døde 24 år senere, at det gik op for Gun-Britt Zeller, at hun rent faktisk havde beundret hendes arbejde på afstand. - Da vi tømte hendes hjem, fandt vi skabe fyldt med udklip om mig og alt, hvad jeg havde lavet. Tænk alligevel at gå i graven uden nogensinde at få sagt, at hun var stolt af mig. Hun var en sej tante. Puha, siger frisøren. Gun-Britt Zeller er i dag gift med skuespilleren Torben Zeller, og sønnen Jeppe Zeller er marketing- og produktansvarlig i frisørens firma GB Products. ;Torsdag, 11. juli 2013
Lars Barfoed drømte om at blive skuespiller; 56-årige Lars Barfoed har opnået succes i politik – men som ganske ung drømte han om en helt anden karriere. Da den konservative politiker var en ungersvend på 18 år, var ambitionen klar, skriver Se og Hør. - Jeg kunne godt tænke mig at blive journalist, og jeg ville også gerne være skuespiller. Det tænkte jeg meget på, fortalte Lars Barfoed i et interview med Hella Joof under Folkemødet på Bornholm. Han gik dog også rundt med en jurist i maven, og det blev den uddannelse, han valgte. Skuespillet blev nemlig valgt fra, fordi Lars med egne ord var en rædselsfuld sanger – og Barfoed havde ikke mod på at flytte til Aarhus for at læse til journalist. - Hvorfor blev jeg politiker? Det er fordi, det er en blanding af de tre ting (jurist, journalist og skuespiller, red.), lød det med et grin fra Barfoed.     ;Onsdag, 10. juli 2013
Elton John døden nær af blindtarmsbetændelse; - Jeg var en tikkende bombe. Jeg kunne ligeså godt være død. Jeg føler mig så heldig og taknemmelig for at være i live. Sådan siger verdensstjernen Elton John ifølge avisen The Telegraph, efter han er tvunget helt i knæ af en slem blindtarmsbetændelse. Elton John var midt i sin Europa-turné, da han blev ramt af slemme smerter, men han kæmpede sig gennem 10 koncerter, før han tilkaldte lægehjælp. På et tidspunkt var smerterne så pinefulde, at han måtte gå af scenen under en koncert i Tyskland. Netop nu får han intensiv behandling med antibiotika og skal opereres i løbet af de kommende uger, fremgår det af sangerens officielle hjemmeside. På grund af sygdommen har Elton med stor beklagelse aflyst sine koncerter hen over sommeren, men han håber at kunne genoptage arbejdet fra september. ;Onsdag, 10. juli 2013
Caroline Wozniacki vil være en ung mor; Caroline Wozniacki, som fylder 23 år i morgen, torsdag, har sat en ganske bestemt skæringsdato for, hvornår hun slipper ketsjeren. Tennisesset regner ikke med at give los på banen, når hun har rundet de 30 år. - Jeg er et familiemenneske, så jeg tror ikke, jeg kommer til at spille tennis, når jeg er i mine 30’ere, siger Caroline Wozniacki til BT. Se alle artikler om Caroline Wozniacki - Det er det med at blive mor, der spiller ind. Men vi (Wozniacki og kæresten Rory McIlroy, red.) har endnu ikke snakket om, hvornår det skal være. Der går nogle år endnu, siger hun. Caroline Wozniacki og kæresten, golfspilleren Rory McIlroy, har været kærester siden 2010. McIIroy forelskede sig i den danske tennis-darling, da han så hende i aktion ved US Open. ;Onsdag, 10. juli 2013
Jim Lyngvild tatoverer fjer på hele kroppen; Jim Lyngvild bekender sig til asatroen i en grad, så han vil smykke sig permanent. Modediktatoren er i gang med at dække hele sin krop med en gigantisk fjer-tatovering, skriver Ekstra Bladet. Meningen fra Jim Lyngvild er, at det skal ligne den fjerham, asa-guderne tog på, når de fløj ud over menneskene for at føle sig ophøjede. - Jeg skal dækkes helt ned af maven, lysken og begge ben. Der vil ikke være en plet på mig, der ikke er farvet, når jeg er færdig, siger Jim Lyngvild, som bruger en mindre formue på sin permanente fjerpragt.- Den kommer til at koste mig 100.000 kroner, røber han til avisen. Se alle artikler om Jim Lyngvild Ifølge Jim Lyngvild var det noget af en manddomsprøve at få tatoveret fjerene på brystbenet. - Det gjorde så ondt, at jeg troede, jeg skulle kaste op og dø. Jeg var lige ved at stoppe, tilstår Jim Lyngvild. ;Onsdag, 10. juli 2013
Maria Montell: Derfor bliver jeg stresset; Den 44-årige TV-vært Maria Montell har lært sig selv godt at kende efterhånden. Hun er mor til tre børn i alderen to-otte år, som hun har sammen med kollegaen Thomas Villum Jensen, og det giver sit at se til, når man samtidig gerne vil gøre det godt på karrierefronten. Men Maria Montell har for længst lært at sige nej til de ting, der gør hende stresset. - Jeg siger nej til ting, som jeg med tiden har fundet ud af gør mig stresset. Stress er virkelig dårlig livskvalitet. Så jeg er begyndt at lytte til min første mavefornemmelse. Hvis den fortæller mig, at noget ikke er godt for mig, så tager jeg min intuition alvorligt. Jeg har mange gange prøvet at overhøre den, og det er ikke altid faldet godt ud, siger Maria Montell i et interview med magasinet Sundhed. For hende har det i høj grad handlet om at øve sig i at sige fra for at holde stress fra døren. Derfor er det heller ikke alle, der ønsker det, som får et stykke af Maria Montell. - Hvis jeg siger ja til noget, som jeg egentlig ikke har lyst til. Det kan være privat, men i høj grad også arbejdsmæssigt. Hvis jeg lover nogen noget, selv om jeg dybest set ved, at jeg ikke har tid til det. Så det handler om at lære at sige fra og så lade være med at tænke på, om folk bliver skuffede, siger Maria Montell i interviewet. Familien er vigtigst En anden metode til at undgå at blive stresset er for Maria Montell at prioritere en sund livsstil, der indebærer en times motion dagligt til at sætte dagen i gang og derefter en diæt, som består af mange grøntsager og masser af vand. Derudover er tid med familien også meget vigtig for TV-værten. - Tit vil det jo være tid, der går fra mine børn, og mine børn betyder uendeligt meget for mig. Jeg ønsker at være der for dem, alt hvad jeg overhovedet kan. Familien er det vigtigste. Hvis familien kører, så kan man jo klare hele verden. Så til et sundt liv hører, at man går med det, der føles rart. Livet er så kort. Det er lige nu og her, vi er her, derfor er det vigtigt at bruge tiden på det, der gør os godt, siger Maria Montell til magasinet. Se alle artikler om Maria Montell Ud over sin succesfulde karriere som sangerinde og TV-vært, så har Maria Montell nu i tre år været ambassadør for Røde Kors-projektet ’3 liter rent vand’, som er sponseret af Carlsberg Kildevæld, og i den forbindelse er hun netop hjemvendt fra en ambassadør-rejse til Uganda.   ;Onsdag, 10. juli 2013
Caroline Wozniacki misbrugt i slankereklame; ”Sådan tabte jeg 12 kilo”, lyder budskabet i en reklame med Caroline Wozniacki på Facebook. Men sådan er virkeligheden ikke. Som flere andre kendisser bliver tennisstjernen misbrugt på nettet i reklamer for slankepiller.  - Havde jeg tabt mig 12 kilo, ville jeg ikke kunne stå op, siger Caroline til BT. - Det er helt ude på landet, og jeg forstår ikke, hvordan det kan blive ved med at køre. Det er ikke mig det dér. Jeg ville aldrig tage nogle pille for at tabe mig. Skulle jeg tabe mig, ville det kun være med sund kost og træning. Der er ingen bedre måde. Så det dér, kan jeg slet ikke stå inde for, siger Caroline, som fylder 23 år på torsdag.I følge tennisesset er det snart slut med at se hende blive sat i forbindelse med slankepillerne. - Det er ikke specielt fedt at blive misbrugt på den måde, for det er ikke noget, jeg støtter op om. Så det skal der gøres noget ved. Der skal advokater ind over den sag, fastslår hun.  ;Tirsdag, 9. juli 2013
Stig Elling kørte sin bil ud over kajen; Stig Elling elsker ferielivet i Gilleleje, hvor han har et sommerhus – men Star Tour-direktøren var tæt på at blive sendt ud på en rejse, han ikke havde bestilt. - Jeg vil gerne takke tre af Gillelejes stærke fiskere for deres hjælp med at bære vores bil op igen, da dårlig bilist (mig) skulle parkere og kørte ud over molekanten med det resultat, at bilens ene hjul kom ud over kanten, og vi sad fast der. Ikke stolt af den parkering, men meget taknemmelig over hjælp. Og mange fik da et billigt grin også, skriver Stig Elling på Facebook. Til BILLED-BLADET forklarer den uheldige bilist: - Jeg var lidt ukoncentreret, og det skal man ikke være i Gilleleje, hvor der kan være meget trafik ved havnen. Det er ikke sket før, og jeg håber ikke, det sker igen, forsikrer Stig, som ikke selv nåede at tage et billede af situationen på kanten, men til gengæld blev foreviget af flere turister i sommerlandet. ;Tirsdag, 9. juli 2013
Nu hitter Grand Prix-Emmelie i Brasilien; Emmilie de Forest har ikke kun fået hele Europa til at synge med på ”Only Teardrops”. Også på den anden side af Atlanterhavet er den danske Eurovision-vindersang et stort hit, og i Brasilien ligger sangen nummer 2 på radiostationen Antena 1. Det skriver dr.dk. - Det er en af de største radiostationer her i landet, som sender i storbyer som Sao Paulo, Brasilia og Belo Horizonte, og de har ”Only Teardrops” i konstant rotation. Flere andre stationer spiller også sangen, og Emmelie begynder at få en del omtale i de brasilianske medier, fortæller Eduardo Santos, som er manden bag en brasiliansk fanside for de Forest. Den danske Grand Prix-vinder har haft et tætpakket internationalt program siden sin sejr - og på søndag er hun igen tilbage i Sverige. Her er hun nemlig hyret til at synge for den svenske kronprinsesse ved Victorias traditionelle fødselsdagskoncert på Borgholm. ;Tirsdag, 9. juli 2013
Casper Christensen og kæresten flytter i luksusbolig; Mens sommersolen bager på Danmark, kan Casper Christensen slænge sig på sin nye, kæmpe tagterrasse. Komikeren og kæresten Isabel Friis-Mikkelsen er nemlig flyttet ind i en stor penthouselejlighed i hjertet af København med en tagterrasse på intet mindre end 100 kvadratmeter, skriver Se og Hør. - Vi er flyttet på grund af den tagterrasse, forklarer Casper Christensen, som må betale kassen for sin nye bolig, der udover terrassen tæller 333 kvadratmeter bolig med tre soveværelser, walkin-closet og vinafdeling. Penthouse-perlen koster 35.000 kroner i leje om måneden. - Det er sygt mange penge, men jeg har råd til det lige i øjeblikket, og så er det fantastisk at kunne gøre det, man har lyst til, siger Casper Christensen, som står i spidsen for firmaet Douglas Entertainment Aps og netop nu er aktuel i filmen ”Player”. ;Tirsdag, 9. juli 2013
Didde fra Bryggen er nyforelsket; Didde Skjelmose er helt blød i knæene på Bryggen. Efter en bytur har Linse Kesslers veninde Didde fra ”Familien på Bryggen” nemlig fået en ny kæreste, som hedder René. Det skriver Realityportalen.dk. - Vi mødte hinanden på Rosie McGee. Han kendte en af tøserne, jeg var sammen med. Det var en kort kamp, men jeg vandt, fortæller Didde, som nyder at være i et forhold efter at have været single i næsten fire år. Ifølge Didde er hendes udkårne helt fantastisk: - Det bedste ved ham er hans omsorgsfulde, kærlige og meget jyske måde at være på, forklarer Didde og tilføjer:  - Hans familie og to børn er også en dejlig bonus.  ;Tirsdag, 9. juli 2013
Angelina Jolie tilbage på job efter sin operation; Efter få måneders pause gør Angelina Jolie comeback i filmverdenen. Tilbage i februar fik hun fjernet begge sine bryster, fordi hun var i overhængende fare for at udvikle brystkræft, og efter endt behandling er den 38-årige skuespiller klar til at tage fat, hvor hun slap. Således er Angelina netop fløjet til Hawaii for at optage filmen ”Unbroken”. Den nyopererede stjerne var lutter smil, da hun landede i Honolulu International Airport med sine to ældste sønner, Maddox, 11, og Pax, 9.  Ifølge avisen Daily Mail vil Angelina også flyve sine øvrige fire børn til Hawaii, så den store børneflok er tæt på mor ovenpå nogle svære måneder med hospitalsindlæggelser. Angelina Jolie skal instruere filmen ”Unbroken”.  Hun har tidligere være instruktør på filmen ”The Land of Blood and Honey”. ;Tirsdag, 9. juli 2013
Lotte Heise er blevet kæreste med Karsten Ree; De er gået stille med dørene, men nu kan de ikke længere skjule deres kærlighed. Hurtigsnakkeren Lotte Heise er blevet kæreste med mangemillionæren Karsten Ree. Det skriver Ekstra Bladet. ”Det er nyt”, oplyser Lotte Heise og fortæller videre, at hun faldt for direktøren for Ree Park på en nylig rejse til Afrika. ”Jeg er i bestyrelsen i hans Dyrefond”, forklarer Lotte Heise til avisen i en sms, mens hun er på skadestuen med et bøjet ribben: - Vi joker med, at jeg fik bøjet ribbenet, fordi jeg faldt med et ”brag” for ham, lyder meldingen fra nyforelskede Heise. Både Lotte Heise, 54, og Karsten Ree, 68, blev sidste år singler efter længere forhold. Lotte Heise gik fra kæresten Philip Møller, mens Karsten Ree og Maria Mygind splittede. ;Tirsdag, 9. juli 2013
Datoen er sat på Melodi Grand Prix-finalen; Emmelie de Forest sørgede som bekendt for, at det internationale Melodi Grand Prix skal holdes i Danmark i 2014, og spændingen kan allerede mærkes. Nu er datoerne - men ikke placeringen - for afviklingen på plads. Lørdag 10. maj er valgt som datoen for næste års finale i Europæiske Melodi Grand Prix, som skal holdes i Danmark. Semifinalerne kommer til at foregå tirsdag 6. og torsdag 8. maj. Oprindeligt var der ellers tale om, at finalen skulle have ligget lørdag 17. maj. Men den dato har DR - i samråd med Eurovision - altså valgt at se bort fra af flere grunde. - Vi har forsøgt at finde en dato, som passer både de byer, der i øjeblikket dyster om værtskabet og som samtidig passer vores europæiske naboer, siger Pernille Gaardbo, som er DRs executive producer på Grand Prix'et. Tre byer dyster om værtskabet Beslutningen om hvilken by og lokation, der skal danne rammen om Grand Prix'et kan DR dog ikke afsløre endnu. Den beslutning forventes først at blive taget på den anden side af sommerferien. Ét er dog sikkert. Det bliver enten i Horsens, Herning eller København, som alle dyster om at huse det prestigefulde arrangement. ;Tirsdag, 9. juli 2013
Lone Hertz til bryllupsfest i Libanon med datteren; I januar var Lone Hertz glad bryllupsgæst, da hendes yngste datter, Maria Lindhardt, giftede sig med sin libanesiske kærlighed, Wassim, på Gentofte Rådhus med efterfølgende fest i Skovshoved Havn. Nu skal hun så til endnu en bryllupsfest – denne gang i gommens hjemland. - Jeg skal snart ned i varmen i Libanon. Min nygifte datter og svigersøn skal holde bryllup for hans familie dernede, siger Lone Hertz til Se og Hør. Til bryllupsfesten i Libanon er der desuden et lille, nyt familiemedlem med fra Danmark. Maria var nemlig højgravid, da hun blev viet på rådhuset – og siden har hun født sønnen Liam. ;Mandag, 8. juli 2013
Cecilie Stenspil må ikke få sol; Cecilie Stenspil må kigge langt efter bikinien, selv om sommeren nu har holdt sit varme indtog i Danmark. Skuespilleren må nemlig ikke være for meget i solen, fordi hun skal have lys teint i rollen som den fine fru Helene Aurland i TV 2s kommende storserie ”Badehotellet”. - Jeg bliver nødt til at have en hat på hele tiden. Min hud må jo ikke skifte kulør, når vi filmer en serie som denne, siger Cecilie til Ekstra Bladet. - Jeg bliver heldigvis normalt ikke særlig brun, jeg får fire fregner, og så er det dét. Jeg prøver ellers hvert år, siger hun. Tildækket eller ej - Cecilie Stenspil satser alligevel på at komme på sommerferie: - Det bliver ikke badehotel, men nok nærmere en afbudsrejse et eller andet sted hen, hvor man kan komme ud til vandet, lyder hendes bud.  ;Mandag, 8. juli 2013
Tyrkerne tager en kopi af Sofie Gråbøl; DR meddeler i en pressemeddelelse, at det tyrkiske produktionsselskab Akbel Adam Film fra Istanbul har købt rettighederne til at lave en lokal version af forbrydelsen. Dermed kan verden glæde sig til en tyrkisk udgave af Sarah Lund. Det er ikke første gang, at Sofie Gråbøl må se sig selv kopieret i rollen som Sarah Lund, for et amerikansk produktionsselskab har allerede trådt stien for de tyrkiske kolleger. I det hele taget afstedkommer Forbrydelsen en del røre i den internationale andedam, for i Skotland kan de ikke få armene ned over den danske succes. Det er TV-stationen BBC Alba, der sender programmer på gælisk, der jubler over at en TV-serie på et vanskeligt tilgængeligt sprog kan begå sig storartet i Storbritannien. Derfor har stationen nu fået blod på tanden og overvejer at lave en dramaserie på gælisk. Den tyrkiske version af Forbrydelsen er ikke påbegyndt, men det bliver unægteligt spændende at se, hvordan de vil kombinere brugen af færøsk uldsweater med de høje temperaturer i Tyrkiet. ;Mandag, 8. juli 2013
Claus Elming udsat for frækt indbrud; TV 2-værten Claus Elming er tvunget til at misse op mod den stærke sommersol, nu hvor han dækker Tour de France. Elming har nemlig mistet sine smarte solbriller i et indbrud, som han dokumenterer med et foto på Twitter af en smadret siderude i TV 2s sendevogn. Det skriver Sporten.dk. TV 2-værten kommer ikke nærmere ind på tyvenes samlede udbytte, men nøjes med at konstatere, at han indtil videre har været yderst uheldig med sine solbriller under cykelløbet i det franske: ”Solbrille-gate fortsætter. Indbrud i sng-bilen. Nu oppe på 4 par mistede/ødelagte solbriller.”, lyder Elmings status på Twitter. Elming dækker Tour de France for første gang som afløser for kollegaen Michael Stærke, der styrtede på cykel og beskadigede sine ledbånd i knæet. ;Mandag, 8. juli 2013
Derfor går Thomas Herman altid med hat; Kokken Thomas Herman har den altid på – sin bløde hat. Selv nu hvor solen står højt, når han hver fredag dyrker ø-livet på med Puk Elgård i ”Puk og Herman går i land”på DR1, smider han ikke sin elskede sixpence. Og kokkens mani med hovedbeklædning blev grundlagt helt tilbage i barndommen. - Da jeg var knægt, blev min mor indkaldt til samtale på min skole, fordi jeg ikke ville tage min kasket af. Senere begyndte jeg at spille musik og skiftede så kasketten ud med en blueshat, og den blev senere erstattet af en kokkehue. Og så en dag røg der en sixpence på, og den har siddet der i 10-12 år nu. Den giver mig tryghed, siger Thomas til magasinet Samvirke. Faktisk har Herman hele 16 forskellige sixpences – og hans hustru og lille datter er vant til, at herren i huset også har hat på hjemme i lejligheden.  ;Mandag, 8. juli 2013
Sofie Lassen-Kahlke græder ved venindens gravsted; Trods sin unge alder kender 34-årige Sofie Lassen-Kahlke alt til at miste, og savnet kalder tårerne frem hos skuespilleren. Til Alt for damerne fortæller Sofie, at hun tit fælder en tåre. - Der løb en tåre ned ad min kind, da jeg tænkte på mine bedsteforældre, og da jeg besøgte min venindes gravsted forleden dag, fortæller Sofie til ugebladet. Ud af sine fire bedsteforældre har Lassen-Kahlke kun sin farmor tilbage, og skuespilleren tøver ikke, når hun skal sætte ord på sin største sorg: - Det er helt sikkert, at tre af mine bedsteforældre aldrig nåede at opleve min søn. Det er jo naturens gang, men jeg har lidt svært ved at acceptere det, siger Sofie. - Min morfar nåede at sende bud efter sin yndlingshvidvin fra Brugsen, så vi kunne fejre det, da han hørte, at jeg ventede Alfred. Han nåede bare aldrig at opleve ham. Mine bedsteforældre har altid betydet meget for mig, fortæller Sofie, som er mor til toårige Alfred. ;Mandag, 8. juli 2013
Burhan G sælger sin luksuslejlighed; Musikeren Burhan G varmer op til at flytte sammen med kæresten Sarah Zobel. I hvert fald har han valgt at sætte sin lækre penthouselejlighed i den eksklusive del af Vesterbro til salg. Det skriver Se & Hør. Lejligheden er på 165 kvadratmeter fordelt på to etager – og så følger der en stor privat tagterrasse med. Prisen er 5.650.000 kroner, men så er det også en arkitekttegnet renovering, der er tale om. Lejligheden har blandt andet egetræsplankegulve, rå fabrikselementer og loft til kip med fritlagte bjælker. Se Burhan Gs bolig med udsigt over Københavns tage her. ;Mandag, 8. juli 2013
Joan Ørting tjener millioner på sex; Der er næppe nogen i det danske kongerige, der ikke forbinder den 53-årige Joan Ørting med sex. Og det er der naturligvis også en god grund til. Som sexolog, foredragsholder, brevkasseredaktør og tidligere TV-vært, kender danskerne nemlig Joan som kvinden der har noget på hjerte når det drejer sig om sex. Og det er der gode penge i. I 2012 havde Joan Ørtings sexskole en indtjening på over to millioner kroner, skriver bt.dk.  Det fremgår af sexologens netop offentliggjorte regnskab for sidste år. Sidste år omsatte selskabet Joan Ørting ApS for hele 2,3 mio. kr. Pengene er hentet fra driften af Joan Ørtings sexskole på Christianshavn, der tilbyder uddannelserne til sexolog og parterapeut, samt fra Ørtings mange foredrag. Selv om millionomsætninger lyder flot, så vælter sexologen, der til daglig bor på Langeland med sin kæreste, ifølge eget udsagn, sig dog ikke i penge. - Mange tror, at jeg tjener millioner, men det gør jeg ikke. Jeg får den samme løn hver måned. Det er en ganske normal funktionærløn, siger Joan Ørting og forklarer, at hun har tre fuldtidsansatte samt en række undervisere, som hun skal lønne. Derfor er det altså ikke hele beløbet på 1,7 mio. kroner, som hun i 2012 betalte i personaleudgifter, der gik til hende selv. Pengene er dog ikke er afgørende, tilføjer Ørting. - Jeg gør det, fordi jeg elsker kærlighed og kommunikation. Det er mit kald. ;Søndag, 7. juli 2013
Maria Montell: Derfor bliver jeg stresset; Den 44-årige TV-vært Maria Montell har lært sig selv godt at kende efterhånden. Hun er mor til tre børn i alderen to-otte år, som hun har sammen med kollegaen Thomas Villum Jensen, og det giver sit at se til, når man samtidig gerne vil gøre det godt på karrierefronten. Men Maria Montell har for længst lært at sige nej til de ting, der gør hende stresset. - Jeg siger nej til ting, som jeg med tiden har fundet ud af gør mig stresset. Stress er virkelig dårlig livskvalitet. Så jeg er begyndt at lytte til min første mavefornemmelse. Hvis den fortæller mig, at noget ikke er godt for mig, så tager jeg min intuition alvorligt. Jeg har mange gange prøvet at overhøre den, og det er ikke altid faldet godt ud, siger hun i et interview med magasinet Sundhed. LÆS OGSÅ:  Maria Montell har fundet den store kærlighed i sin mand Thomas Villum Jensen. Læs hvordan hun faldt for ham Maria Montell har i perioder måttet undvære Thomas Villum Jensen fra hjemmet på grund af hans arbejde. Læs hvordan de har tacklet at være adskilt  For hende har det i høj grad handlet om at øve sig i at sige fra for at holde stress fra døren. Derfor er det heller ikke alle, der ønsker det, som får et stykke af Maria Montell. - Hvis jeg siger ja til noget, som jeg egentlig ikke har lyst til. Det kan være privat, men i høj grad også arbejdsmæssigt. Hvis jeg lover nogen noget, selv om jeg dybest set ved, at jeg ikke har tid til det. Så det handler om at lære at sige fra og så lade være med at tænke på, om folk bliver skuffede, siger hun i interviewet. Familien er vigtigst En anden metode til at undgå at blive stresset er for Maria Montell at prioritere en sund livsstil, der indebærer en times motion dagligt til at sætte dagen i gang og derefter en diæt, som består af mange grøntsager og masser af vand. Derudover er tid med familien også meget vigtig for TV-værten. - Tit vil det jo være tid, der går fra mine børn, og mine børn betyder uendeligt meget for mig. Jeg ønsker at være der for dem, alt hvad jeg overhovedet kan. Familien er det vigtigste. Hvis familien kører, så kan man jo klare hele verden. Så til et sundt liv hører, at man går med det, der føles rart. Livet er så kort. Det er lige nu og her, vi er her, derfor er det vigtigt at bruge tiden på det, der gør os godt, siger Maria Montell til magasinet. Ud over sin succesfulde karriere som sangerinde og TV-vært, så har Maria Montell nu i tre år været ambassadør for Røde Kors-projektet ’3 liter rent vand’, som er sponseret af Carlsberg Kildevæld, og i den forbindelse er hun netop hjemvendt fra en ambassadør-rejse til Uganda. ;Søndag, 7. juli 2013
Nynne Bjerre Christensen: Sådan fandt jeg kærligheden; For seere, der kan lide DR2 og stadig er vågne kl. 22.30, vil 38-årige Nynne Bjerre Christensen være et velkendt ansigt. Siden 2005 har hun været en fast del af værtsteamet på nyheds- og debatmagasinet Deadline. Det var i øvrigt også her, hun mødte sin mand, journalist Simon Andersen, da han en kort overgang var redaktør på programmet. I dag er han redaktionschef på BT og en af mediebranchens kontroversielle navne for sin andel i flere af de opsigtsvækkende forsidehistorier, som BT har kørt, bl.a. skattesagen imod Helle Thorning-Schmidts mand. – Der er sket meget i mit liv på kort tid. Jeg mødte Simon i 2005, og dengang boede jeg i en lejlighed på Vesterbro sammen med min søster. Nu skriver vi 2013, og jeg er flyttet ’til forstæderne’, og vi har Klara, der snart bliver seks år, Emil, der er tre, og Viola på halvandet – og Simons datter, Anna Sofie på 15, hører også til familien, siger hun i et stort interview med ugebladet Søndag. For Nynne Bjerre Christensen er meningen lige præcis det, hun sidder i. Midt i et liv, hun er glad for. Midt i en familie, hun elsker. Midt i et arbejde, hun trives med. Spørger hun nogensinde sig selv, om hun er lykkelig her i forstæderne med mand og tre børn og tre biler parkeret udenfor? – Nej, for jeg synes, alt det der med selvrealisering bliver en smule opblæst. Alle har godt af at få nogle børn og få hevet egoet ud af sig selv og finde ud af, hvad der er vigtigt her i livet. Det er banalt og sagt mange gange, men: Børn sætter livet i relief. Jeg ser det også som det vigtigste, at nu skal mine børn bare blive større og have det godt og trives. Og så kan jeg sagtens pakke mig selv ind i de hulrum, der måtte opstå. En kop te og en ostemad en stille formiddag, hvor alle er væk, er en stor luksus for mig. Passende arbejdstider Nynne Bjerre Christensen har da heller ikke tænkt sig at være vært på Deadline for tid og evighed. Men lige nu er det det bedste sted at være. Og at arbejdstiderne er så skæve og så mærkelige, som de er, passer hendes familie godt. - Når jeg har vagt, møder jeg typisk kl. 13. Det vil sige, at der altid er ro på om morgenen. Simon kan fise af på arbejde, og jeg kan tage mig af ungerne. Og når de er afleveret i vuggestue og børnehave, kan jeg lige få ordnet nogle praktiske ting, inden jeg skal på arbejde. Få synet bil. Købe en rive. Gå på apoteket. Alt det, som mennesker med almindelige arbejdstider kan have svært ved at nå og må styrte rundt og bruge lørdag formiddag på sammen med alle de andre, der også styrter rundt, siger DR2-værten. Selv om hun er gift med en karrieremand, så må han dog stadig tage sin del af de praktiske opgaver, og det hører også med til hans tjekliste at hente børn de dage om måneden, hvor Nynne Bjerre Christensen skal på skærmen. – Til gengæld ved Simon også, at de ti dage om måneden, hvor jeg har vagt, da er det hans ansvar at hente børn. Og det står ikke til at ændre. Det gør ganske enkelt livet nemmere for os, at vi ikke hele tiden skal forhandle om, hvem der skal hente børn, og hvem der køber spaghetti. De konflikter har vi ikke. For det er aftalt. De dage, hvor jeg er på vagt, kan der ske, hvad fanden der vil: Simon skal bare stå der kl. halv fem og hente ungerne. For jeg er på vagt. Og de vagter går forud for alt andet og kan ikke flyttes, siger hun. LÆS OGSÅ:  Ud over arbejdet har Nynne Bjerre Christensen en del fritidsinteresser. Læs de ti skarpe spørgsmål til studieværten om hendes privatliv på soendag.dk DR-værten Line Geertsen føler, at det er svært at få tid til venner og hobbyer ved siden af det at være mor. Læs hvordan hun balancerer karrieren med privatlivet på soendag.dk    ;Søndag, 7. juli 2013
Cecilie Beck startede usandt rygte om sig selv; Cecilie Beck er ikke sådan at slå ud af kurs, og da der pludselig begyndte at gå rygter om, at hun havde en affære med en ældre kollega, så gik den snarrådige TV 2-vært straks til modangreb. I et interview med Søndagsavisen bliver 42-årige Cecilie spurgt, hvad der er det sjoveste rygte, hun har hørt om sig selv. Og her svarer Cecilie Beck: - Dengang jeg startede på TV 2, gik der et hårdnakket rygte om, jeg havde en affære med en redaktør, der var 25 år ældre end mig. Det var, fordi han var så venlig at køre mig ned til toget hver aften, når udsendelsen var slut. Så der var åbenbart nogen, der havde set os stige ind i den samme bil og køre af sted, fortæller Cecilie, der dog hurtigt fandt et modtræk. - Det synes jeg, var sjovt, så jeg prøvede selv at sætte et kontrarygte i gang om, at jeg også havde en affære med en kvindelig redaktør på min egen alder. Men den bed sig aldrig rigtig fast. LÆS OGSÅ:Skrækslagen Cecilie Beck fandt knude i halsen Rasmus Tantholdt: Jeg har altid været et usikkert menneske Rasmus Tantholdt sendte fanmail til Cecilie Frøkjær ;Søndag, 7. juli 2013
Lene Maria Christensen: Mit hjerte har vokset sig kæmpestort; – Mit hjerte har vokset sig kæmpestort inden for de sidste par år. Det der med, at man kan elske et menneske, som kan være det mest tarvelige, mest irriterende lille møgapparat. Det er lige meget, hvad de kommer med, så elsker man dem bare. Det synes jeg, er noget af det smukkeste, fortæller Lene Maria i et interview med Alt for Damerne. Ansvar, kærlighed, glæde og vrede Den 41-årige skuespiller er lykkelig for at have fået børn ind i livet, for de lærer en om alt i livet og om en selv. - Og så synes jeg bare, at de lærer en om alt inden for alle områder af livet. Om ansvar, om kærlighed, om glæde og vrede. For fanden mand, hvor kan man blive vred. Det er frygteligt, for man vil slet ikke have den lektie. Men det gør de også. De lærer en om alt i livet og om en selv, fortæller hun til Alt for Damerne. ;Lørdag, 6. juli 2013
Trine Pallesen forstår godt forældrene blev skilt; Da skuespiller Trine Pallesen, som mange danskere kender fra DR’s tv-serie Rejseholdet, ligesom hun er datter af skuespilleren Per Pallesen, var 21 år, blev hendes forældre skilt. Og midt i den skilsmisse kunne hun pludselig godt se, hvorfor forældrene endte med at gå fra hinanden efter mange års ægteskab. – Jeg kunne godt se, hvor ondt det gjorde på dem begge to. Men jeg forstod alligevel godt, hvorfor det skulle ske. Jeg tror også, jeg havde en fornemmelse af, at det ikke bare er nemt at være menneske. Det syntes jeg ikke, det var dengang. Og det synes jeg stadigvæk ikke, at det er, siger hun og fortsætter: – Men jeg synes faktisk, det bliver nemmere med alderen. For mig var det svært at være ung. Man er hele tiden i tvivl. Må man være den, man er, er man sådan eller sådan. Der er ikke rigtige eller forkerte svar Med alderen er Trine Pallesen nået til en forståelse for, at der hverken er rigtigt eller forkert, og at der dermed hverken er et rigtigt eller forkert svar på ungdommens tvivlende spørgsmål. – På den måde er livet meget sjovere nu. Jeg har forstået, at der ikke er noget, der er rigtigt og forkert. Man kan godt elske nogen, selv om man synes, de er dumme. Man kan godt elske noget ved et menneske, selv om der er andet, man har sværere ved at komme overens med, siger hun og fortsætter: – Det gælder også i forhold til ens andre relationer. Det nytter ikke noget, at man vil sidde og snakke følelser med en ven, som overhovedet ikke er til stede i det, men som til gengæld er pissesjov at drikke sig fuld sammen med. Det er ligesom at forsøge at få en stille og fredelig aften i den store rutsjebane i Tivoli, siger hun. LÆS OGSÅ:  Trine Pallesen: Der er flere roller til unge piger Katrine Hertz Mortensen: Sådan kom jeg ud af angsten  ;Lørdag, 6. juli 2013
James Gandolfini efterlader formue til autistisk dreng; James Gandolfinis pludselige død i Italien den 19. juni sendte en chokbølge gennem filmverdenen, og nu står flere frem og fortæller om den betænksomme filmstjerne med hjertet på rette sted. Sopranos-stjernen viser sig nemlig at have været klarsynet mens han var i live, og den blot 51-årige Gandolfinis testamente er et bevis på, at skuespilleren også tænkte på andre end sig selv og familien. Ifølge VG ringede James Gandolfinis enke til skuespillerens gode ven Doug Katz og fortalte, at James havde øremærket små 290.000 kroner til Dougs autistiske søn. Vennen blev selvfølgelig lykkelig får den godhjertede donation, men erkender at han savner sin gode ven. - Jeg vil hellere se ham i live end at modtage hans penge. Der fandtes ikke en mere smilende man i verden end ham. Han var det der holdt os sammen, fortæller en sørgmodig Doug Katz. ;Lørdag, 6. juli 2013
Helle Thorning-Schmidt: Jeg er nødt til at værne om mit privatliv; Det koster at være statsminister. Helle Thorning-Schmidt siger, at hun har måttet trække en grænse for at værne om sig selv og sin familie. Men bag den glattere facade er hun stadig Helle Tidligere i sin politiske karriere inviterede Helle Thorning-Schmidt gerne journalister og perifere bekendtskaber hjem i privaten på Østerbro. Det er slut nu efter adskillige ture i mediemaskinen. Hun erkender, at hun er blevet glattere. Det fortæller hun i et stort interview med FEMINA i denne uge. LÆS OGSÅ:  Helle Thorning-Schmidt skræmte Sex and the City-stjerne Helle Thorning-Schmidt bar årets flotteste kjole  - Folk siger, ”Hvorfor kan vi ikke MÆRKE dig mere?”. Men jeg har fundet ud af, at jeg er nødt til at værne ret meget om mit privatliv, siger statsministeren. Passer sit arbejde Helle Thorning-Schmidt kan godt forstå, at folk længes efter at se mere af hende som menneske. Det er der bare ikke noget at gøre ved. - Men jeg har altså også en fornemmelse af, at det har noget at gøre med, at jeg er kvinde. Jeg tror ikke, man havde samme krav til Anders Fogh om, at man skulle kende ham bedre. Fordi en kvinde er statsminister, har man lyst til, at hun skal vise sig mere fra sin varme side. Jeg læser også dameblade og vil gerne kende nogle af dem, der gør indtryk på mig, lidt bedre. Så jeg forstår det sådan set godt. Men jeg opfatter faktisk ikke mig selv som en lukket eller reserveret person. Jeg opfatter bare, at jeg passer mit arbejde, siger hun. Helle Thorning-Schmidt synes selv, hun er den mest folkelige statsminister til dato. Og når hun er hjemme i privaten, smider hun stiletterne og hopper i cowboybukserne og lægger gerne et puslespil, fortæller hun. - Så er jeg den, som du også ser nu. Jeg er en almindelig person, som har det godt med mine veninder, mine venner og min familie. Jeg er en utrolig loyal person. Jeg har veninder, som jeg har haft siden anden klasse og som stadig er meget tæt på, og det er en tryghed. Jeg er en meget åben person. Jeg opfatter ikke mig selv som en lukket person, siger hun til FEMINA. LÆS OGSÅ:  Helle Thorning-Schmidt: Jeg kan ikke lade være med at blande mig Helle Thorning-Schmidt: Noget blev ødelagt omkring 1. maj  ;Lørdag, 6. juli 2013
Szhirley jubler: Jeg skal giftes; Den 36-årige sanger jubler og viser stolt sin fine nye diamantring frem. Kæresten, Mads Møller, friede nemlig forleden og Szhirley sagde prompte ja, afslører hun på Instagram, hvor man også kan se et billede af den nye diamantring. Parret er kommet sammen siden 2009 og i 2010 fik de sønnen Elton. Klik her og se Szhirleys nye fine diamantring på Instagram! ;Lørdag, 6. juli 2013
Trine Pallesen føler alderen trykke; Skuespilleren Trine Pallesen kender vi blandt andet fra roller i DRs succesfulde TV-serier ”Rejseholdet” og ”Forbrydelsen 3” ligesom hun også er kendt fra revy-scenen. Men selv om hun i øjeblikket er aktuel på scenen i Hjørring Revyen, som hendes far Per Pallesen blev direktør for tilbage i 1979, så kan Trine Pallesen mærke, at alderen begynder at trykke – i hvert fald, når man taler om hendes job som skuespiller. – Der er bare flere roller til den unge pige. Det ved man selvfølgelig godt, når man er ung og begynder i faget, men man tænker bare ikke på det. Da tror man, at man aldrig bliver ældre. At livet er noget, der bliver ved i én uendelighed. Og hver gang man tager en rutsjebanetur, tænker man: Ork, dem kommer der tusindvis flere af. Men når man så bliver ældre, tænker man: Gud, jeg skal huske at nyde denne ene tur, fordi man ved aldrig, om der kommer flere, siger hun og understreger: – Om det er sådan, jeg tænker? Ja, dét gør jeg. Jeg er blevet meget mere bevidst om at nyde de situationer, der er lige her og nu. Det er helt sikkert!  I relationerne glemmer man alderen Og med den erkendelse følger også erkendelsen af, hvor vigtige relationer er for Trine Pallesen. – Og jeg har ligesom indset, at det vigtigste for mig er de der relationer: At lave nogle gode børn, få nogle gode børnebørn, være en god mormor eller farmor og passe på det, jeg har. Det er i relationerne, man til tider glemmer sig selv og sin alder. Jeg kan for eksempel se, når min far ligger med sit yngste barnebarn på maven og pludrer, så tænker han ikke over, at han er 70. Da er han bare den bedste for sådan en lille unge, stor og blød og tilstede. Der er pludselig tid til et ordentligt møde, siger hun. At få et sjaskvådt kys er det fedeste Og det er da også de små møder i hverdagen, som Trine Pallesen med alderen begynder at prioritere. – Jo ældre jeg bliver, jo mere optager det mig, de der møder. Som for eksempel at jeg lige kan tage over til min søster en time, når jeg har afleveret mine børn, og kan sidde lidt med hende den lille, som er et år nu og lige har lært at knuse og kysse. At få et knus og et sjaskvådt kys af den lille unge dér, det er da bare det fedeste, siger hun. LÆS OGSÅ:  Vicki Berlin: Vil gerne have mere alvorlige roller Søs Fenger: Man er smuk, når man står ved sin alder Rørt Per Pallesen hyldet  ;Fredag, 5. juli 2013
Eurovision Song Contest 2014 Danmark: Lise Rønne: Jeg vil være Grand Prix-vært; Lise Rønne var vært på Dansk Melodi grand Prix i foråret sammen med Louise Wolff og Sofie Lassen Kahlke, og hvis hun får muligheden, vil hun hellere end gerne springe på værtsrollen, når Danmark afholder det internationale Grand Prix i 2014. - Det skulle jeg nok finde tid til. Jeg kunne helt sikkert godt sige ja, siger Lise Rønne til BT. LÆS OGSÅ:  Lise Rønne: Jeg har ikke savnet mit arbejde Emmelie de Forest udstilles på Nationalmuseet Parken i Købehavn trækker sig også fra Grandprix-kapløbet  Den 34-årige DR-vært har dog ikke tænkt over, hvilken makker hun eventuelt ville skulle dele scenen med. - Der er jo ingen, der har ringet endnu og spurgt mig. Men jeg er da ikke for fin til at sige, at jeg godt gad være vært, fortæller Lise Rønne til avisen. Ifølge bookmakerne er hun da også blandt de store favoritter til at lande værtsrollen på næste års store TV-show. ;Fredag, 5. juli 2013
Cirkusprinsessen Signe Lindkvist holder fri; - Min otteårige datter, Karla My, aner ikke, hvad det vil sige, at holde sommerferie med sin mor, og jeg tror nærmest, jeg var blevet skilt fra både hende og min kæreste (Mads Ulrich Holmstrup, red.), hvis jeg havde medvirket i Cirkus Summarum i år, fortalte en sommerklar Singne Lindkvist til BILLED-BLADET. Savner sommerferie med familien - Jeg har ikke holdt sommerferie i fem år, så det gør jeg nu, og jeg må sige, jeg nyder det i fulde drag, fortalte Signe Lindkvist, der ellers elsker din rolle som cirkusprinsesse i det Cirkus Summarum, hun selv har været med til at opfinde. I går var der premiere i teltet på Amager Strand for femte år i træk, men altså uden Summarums opfinder, der blot så med fra tilskuerbænkene, men som dog alligevel havde været en lille smule inde over... - Jeg hjalp dem faktisk lidt i går. De ringede efter mig, og jeg kunne jo ikke sige nej, fortæller Signe, der sammen med mand og børn har lejet en villa på Ibiza, som de snart tager ned og nyder sommeren i. Først galdt det dog premieren på Cirkus Summarum, som masser af kendte mennesker med børn traditionen tro strømmede til. Se hvem i næste nummer af BILLED BLADET - på torsdag. ;Fredag, 5. juli 2013
Luksus til millioner – nu giver Saxo Bank-bossen rabat på huset; En af Danmarks helt store gulddrenge, Saxo Bank-stifteren Kim Fournais, er kendt for sin evne til at tjene styrtende med penge på bankforretninger, men på boligmarkedet går det knap så godt. Den 47-årige milliardær har gennem længere tid uden held forsøgt at få solgt sin luksusejendom i Lyngby nord for København, og nu har han taget sagen i egen hånd, sparet mægleren væk og valgt selv at sælge boligen på Boliga. I samme ombæring er udbudsprisen sat 4,5 millioner kroner ned, så interesserede købere nu skal byde i omegnen af 19,5 millioner kroner for at erhverve den 279 kvadratmeter store stråtækte ejendom og grunden på 11.350 kvadratmeter. LÆS OGSÅ:  Kom indenfor hos Lars Christiansen Kom indenfor – så lækkert bor prinsesse Märtha Louise Kom indenfor: Se Peter Mogensens villa til 8,5 mio. kr. Kom indenfor: Så lækkert bor Bjørn Lomborg  Da Fournais købte boligen i 2006 betalte han 24 millioner kroner, og dermed har bankbossen udsigt til at tabe et større millionbeløb på handlen, medmindre en køber mod forventning skulle vælge at betale væsentligt mere end udbudsprisen. Se Kim Fournais’ svimlende dyre Lyngby-ejendom her Ejer ø Skulle det lykkes Kim Fournais at få solgt sin ejendom, behøver han ikke bevæge sig ud på boligmarkedet for at købe nyt. Udover landstedet i Lyngby ejer han en række ejendomme i området nord for København, ligesom han i 2005 købte Vejrø, som ligger i Smålandshavet mellem Sjælland og Lolland, og siden hen har forvandlet til en luksusø for velbeslåede turister. ;Fredag, 5. juli 2013
Racerkøreren Casper Elgaard skal være far; Sidste efterår meddelte Casper Elgaard, at han skulle skilles fra sin hustru gennem tre år, Lise Marie. Siden da er det gået stærkt på privatfronten hos den 35-årige racerkører. Casper Elgaard blev kort efter bruddet kæreste med en 31-årig kvinde, Ditte, og de besluttede sig for at få et barn sammen. Nu er hun gravid, men parret er ikke længere sammen. - Det er korrekt, at Casper skal være far, hvilket han glæder sig rigtig meget til. Det er jo et spændende og nyt kapitel, der starter for ham, siger Casper Elgaards manager, Christian Henriksen, til SE og HØR. Den gravide ekskæreste bekræfter, at hun og ”Vild med dans”-vinderen fra 2009 ikke længere er sammen, men at de begge ser frem til at blive forældre. - Han glæder sig rigtig meget til at få barnet. Det var en planlagt graviditet. Andet har jeg ikke lyst til at sige, fortæller Ditte til SE og HØR. ;Fredag, 5. juli 2013
Karen Thisted tilbudt plads i Vild med dans; Det kom som noget af en overraskelse for Karen Thisted, da hun blev ringet op af TV 2 og spurgt, om hun ville deltage i efterårets ”Vild med dans”. Derfor måtte hun en tur i tænkeboksen. - Først syntes jeg, at det lød så sjovt, at jeg var lige ved at sige ja. Jeg var så overrasket over, at de ville have en 57-årige folkepensionist med, siger Karen Thisted til Ekstra Bladet. Før hun gav sit endelige svar, måtte journalisten, der senest kunne opleves i TV 2-programmet ”Mormors vilde ungdom” sammen med Suzanne Bjerrehuus, drøfte tilbuddet med en ven. - Jeg havde jo selv drømt om at være den nye Sølling (vinder af Vild med dans i 2011, red.). Men min ven mente, jeg mere ville få rollen som Grethe Sønck, der i ”Gæt og grimasser” altid kravlede rundt på gulvet. Den rolle var udset mig. Derfor sagde jeg nej, fortæller hun til avisen. Det var dog ikke den afdøde sangerinde, 56-årige Karen Thisted blev sammenlignet med, men med de tidligere dansedeltagere Tommy Kenter og Sven-Ole Thorsen, da hun blev kontaktet af TV 2 - og altså endte med at takke nej til tilbuddet. ;Fredag, 5. juli 2013
Michèle Bellaiche flygtede fra Roskilde-festival;" Det gik ikke helt, som Michèle Bellaiche havde planlagt, da hun onsdag nat skulle overnatte i et telt på Roskilde-festivallen, hvor TV 2s ”Go’ aften Danmark” sender fra. Den 41-årige TV-værts telt var i stykker, og hun havde netop fået et nyt, da de næste problemer kom væltende. - Da jeg står om aftenen og skal pumpe madrassen op, viser det sig pludselig, at pumpen ikke virker. Heldigvis var jeg i lejr med nogle garvede festivalgængere, der havde en ordentlig pumpe, fortæller Michèle Bellaiche til tvtid.dk og fortsætter: - Men så viser det sig, at det nyindkøbte telt er for småt, så luftmadrassen kan ikke være derinde. Og som ""ikke trænet festival-gænger"" tænker jeg, at så kan jeg da bare sove med teltet åbent. Men dét kan man ikke, for det blev simpelthen svinehamrende koldt, forklarer hun. Michèle Bellaiche endte derfor med at snige sig ud af teltet og sætte kursen direkte mod et hotel, så hun var frisk til at sende live fra festivallen i dag torsdag med ""Go' aften Danmark"". ";Torsdag, 4. juli 2013
Anne Linnet er dygtig til at tjene penge; Der er råd til at forsøde tilværelsen i Anne Linnets lille familie, der inkluderer hustruen Tessa Franck, datteren Isolde på knap tre år og det nyeste skud på stammen, sønnen Nemo. Ifølge Ekstra Bladet viser Anne Linnets seneste regnskab nemlig, at hun tjente lidt over 3,5 millioner kroner sidste år. Det svarer til en månedsløn på knap 300.000 kroner. Ud af den klækkelige sum var de 400.000 udbytte, mens 3.148.714 var løn. Sangerinden, der fylder 60 år den 30. juli, kan dermed glæde sig over, at hendes indkomst er steget siden 2011, hvor hendes årsløn lød på 2,1 millioner kroner. Anne Linnet har desuden sikret sine værdier i tilfælde af skilsmisse, så det betyder, at hendes 34 år yngre hustru ikke får en krone, hvis parret skulle gå fra hinanden. ;Torsdag, 4. juli 2013
Claudia Rex og kæresten på nye flotte billeder; Det handler dog hverken om dans eller kærlighed, men om tøj. Claudia Rex og kæresten Martin Coops reklamerer allerede nu for deres nye fælles tøjmærke ”Zentiment” som kommer til salg i august. Det unge par pryder flot tøjmærkets hjemmeside med modelbilleder af parret sammen i flotte eksotiske omgivelser.Besøg siden og se de flotte billeder! - Vi har været fire måneder i Thailand, hvor tøjet bliver produceret, og vi har besøgt arbejderne på fabrikken for at se, at deres forhold er ok. Derfor er vi nu sikre på, at intet af det, vi får lavet, er skabt under forbudte forhold, siger Claudia Rex til Ekstra Bladet. Claudia Rex er deltaget flere år i hele Danmarks danseshow ”Vild med dans”. Sidste sæson vandt hun sammen med Joakim Ingversen. ;Torsdag, 4. juli 2013
Trine Pallesens bedste sommer: Når far arbejdede på revyen; Når skuespilleren Trine Pallesen ser tilbage på sin barndom, så er det særlig de mange somre, som hun husker som noget af det bedste. Hendes far, skuespilleren Per Pallesen, blev direktør for Hjørring Revyen i 1979, hvilket betød, at familien hver sommer pakkede sammen og rykkede til Nordjylland. – Der er så mange gode minder fra de år, husker Trine Pallesen og fortsætter: – Jeg husker de somre som noget af det bedste fra min barndom. Måske også fordi vi altid vidste, hvor vores forældre var. De var sammen, og vi var sammen med dem. Vi kom med alle vegne og var også med på teatret næsten hver aften, siger hun. Vi solgte programmer og billetter Og mens Trine Pallesen og hendes søster hyggede sig, så var Per Pallesen både direktør, instruktør og på scenen. Men der var da også et par småjobs for de to piger. LÆS OGSÅ:Trine Pallesen: Jeg er forelsket for første gang i 8 år – Allerede det første år solgte vi programmer, min søster og jeg, og senere sad vi i billetlugen og hjalp lidt til på scenen. De sidste år, hendes far var revydirektør i Hjørring, havde Trine også et par numre på scenen og gik til hånde som regissør på bagscenen, siger hun og fortsætter: – Jeg var vild med det der regissør-arbejde. Når de for eksempel kom og sagde, vi skal have lavet en gravid stork på hjul, var det lige en opgave for mig, kan jeg huske. Jeg elskede det, fortæller hun. Latter åbner sluser i os selv Og ud over at sælge programmer og billetter, så sad Trine Pallesen aften efter aften med ørerne fulde af publikums latter. Hun og søsteren havde et sted på balkonen, hvor de sad helt stille og fulgte forestillingerne. Og latteren, den kunne hun lide. Hun kunne lide det, hun fornemmede, den gjorde ved folk. Og måske derfor er revyen stadig en genre, hun holder meget af.  – Når vi ler, åbner vi nogle sluser i os selv, som gør, at vi er lidt nemmere at få kontakt med. Og når folk først griner, kan man også komme med noget, der betyder noget. Det er derfor, satire virker. Man kan sige meget ved hjælp af humor. Humor kan det samme som musik. Hvis man først er åbnet af musikken, er der ligesom friere adgang til følelserne. Det samme gælder for humoren, siger Trine Pallesen, der nu vender tilbage hvor det hele begyndte. Hun har nemlig taget familien med til Nordjylland, hvor hun står scenen i Hjørring Revyen LÆS OGSÅ:Trine Pallesen kan mærke alderen trykke – i hvert fald når det kommer til hendes job som skuespiller. På soendag.dk fortæller hun hvordan LÆS OGSÅ:Vi kender skuespilleren Vicki Berlin fra satiren, men hun vil gerne prøve noget andet. På soendag.dk løfter hun sløret for, hvad det er, hun gerne vil ;Torsdag, 4. juli 2013
Søren Malling må undvære børnene; Søren Malling har de seneste uger haft travlt med at optage scener til DR’s kommende dramaserie ”1864” i Prag, og det betyder, at han må undvære sine to døtre, Carla og Vilbjørg. - Her må vi arbejde 12 timer, og med transport bliver dagen 14-15 timer. Så det er lange dage. Så det med at tage familien med giver ingen mening, siger Søren Malling til HER & NU. Den 49-årige skuespiller har dog haft besøg af hustruen Petrine Agger på settet i Tjekkiet, og han bruger internettet til at hjælpe sine døtre, der går i 1. G. og 10. klasse, med lektierne. - Mine børn går til eksamen, så jeg har lavet lektiehjælp via Skype: matematik og engelsk, og hvad de ellers skulle op i. Det er fantastisk, at man har den mulighed. De klarer sig godt, fortæller skuespilleren til ugebladet. ;Torsdag, 4. juli 2013
De unge mødre vægttab: De unge mødre-Victoria har tabt 14 kilo; Victoria fra ”De unge mødre” vil ikke være kendt som den buttede pige fra Sønderjylland. Hos den 20-årige pige fra Toftlund er det slut med junk food, slik og chips. Nu står der sundhed på programmet. - Det har taget rigtig lang tid, men siden oktober har jeg tabt mig 14 kg, fortæller hun stolt til Ude og Hjemme. Hun har ikke fulgt nogen egentlig kur eller kostretning. - Jeg har været på diæt, men ikke nogen speciel slags. Jeg passer bare på med, hvad jeg spiser. Og så går jeg i dagplejen med Noah hver dag og på legepladsen og sådan noget, siger hun. Drømmevægten De små gåture med Noah på snart 17 måneder bliver på en helt almindelig dag til fire-fem kilometer. Victoria vejer nu 66 kg fordelt på 170 cm og vejer nu mindre, end før hun blev gravid. - Jeg har ikke vejet så lidt, siden jeg gik i gymnasiet. Men jeg vil gerne tabe seks-otte kilo mere. Nu hvor jeg har født, har jeg brug for at være tilfreds med mig selv og min krop, siger hun. Men yderlige vægttab er ikke det eneste projekt Victoria har i ærmet. For så snart drømmevægten er nået, kaster hun sig over et nyt projekt: Rygestop. - Jeg røg ikke i tre dag, fordi jeg var syg, men jeg kan ikke stoppe med at ryge, samtidig med at jeg taber mig. Det må blive bagefter, siger hun fuld af gåpåmod. LÆS OGSÅ:Victoria er alene med Noah, efter hun har brudt kontakten med Noahs far. Årsagen er ikke helt almindelig. Læs på udeoghjemme.dk, hvad der fik den unge mor til at tage et så drastisk valg LÆS OGSÅ:Nanna Eliasen fra De unge mødre vil tabe sig 30 kg. Læs på udeoghjemme.dk, hvordan hun vil bære sig ad ;Torsdag, 4. juli 2013
Peter Mygind truet med tæsk; En forholdsvis banal konkurssag i Fåborg har udviklet sig en trist historie for skuespilleren Peter Mygind. Det er Peter Myginds bookingbureau Elmedahl, der hører til i den fynske by, der er gået konkurs, og skuespilleren har - ligesom mange andre - penge i klemme i den forbindelse.Det skriver MetroExpress. For at begrænse de økonomiske tab har Peter Mygind kontaktet de arrangører, der har booket ham igennem Elmedahl, for at ordne det økonomiske mellemværende selv, og det er faldet nogle af de andre, der har penge til gode ved konkursen, for brystet. - En mand var så vred, at han på min Facebook-væg truede med at banke mig sønder og sammen, hvis jeg nærmede mig Fåborg, siger Peter Mygind, som ikke politianmeldte manden. Peter Mygind har senest været TV-aktuel med et projekt, hvor han forsøgte at standse mobning mellem elever i en problematisk folkeskoleklasse. ;Torsdag, 4. juli 2013
Puk Elgård vild med TV-kok; Det kom som et chok for mange, da en af Danmarks mest populære TV-værter, ”Aftenshowets” Puk Elgård, for præcis et år siden fortalte, at hun trak sig fra skærmen efter 20 år og ikke vidste, om hun nogensinde ville vende tilbage. - Efter 20 år på skærmen har jeg simpelthen bare brug for en pause. Jobbet som TV-vært er et meget eksponeret job, der slider i længden. Så må vi se, hvad fremtiden bringer, lød det bl.a. fra Puk. Nu er hun imidlertid tilbage igen og toner hver fredag kl. 20.00 frem i DR1-programmet ”Puk og Herman går i land”, hvor hun sammen med ”Masterchef”-dommeren Thomas Herman besøger otte danske øer, møder lokalbefolkningen og laver mad af øens specialiteter. Vild med Herman Og Puk Elgård er meget glad for sit TV-comeback - ikke mindst pga. sin nye TV-makker: - Det har været rigtig dejligt at lære Thomas Herman at kende. Jeg havde set ham flere gange i ”Masterchef” og syntes, det var spændende, da jeg blev spurgt, om jeg ville lave programmer med ham. Når man får en ny TV-makker, kan det gå begge veje, men Thomas og jeg har det så hyggeligt. Vi snakker og griner, og jeg synes, der er modigt af ham at lave det her, siger Puk Elgaard Elgård til BILLED-BLADET. Bedst uden sminke Også selve programmet er lige noget for Puk Elgård: - Jeg kan jo virkelig godt lide at komme ud at møde folk, hvor de bor. Og så kan jeg godt lide frisk luft. Jeg elsker at være ude. Lige meget hvordan vejret er. Og i disse programmer er der ingen sminke og høje hæle. Jeg kan være helt mig selv, og sådan har jeg det bedst. Det nyheds-rul, der var i ”Aftenshowet”, hvor man er på, og alt går hurtigt, passer ikke så godt til mit temperament, siger Puk til BILLED-BLADET. Seerne lader også til at dele Puks glæde over, at hun er tilbage på skærmen: - Jeg kan godt mærke, at jeg har været væk fra skærmen. For jeg føler mig så velkommen, hvor end jeg kommer frem. Jeg fornemmer simpelthen, at folk er glade for at se mig, og det er virkelig dejligt, siger Puk Elgård til BILLED-BLADET. ;Onsdag, 3. juli 2013
Kæresten slår Medina; De kendte får konstant flere følgere på de sociale medier, når de opdaterer med personlige hilsner og billeder, og når det gælder foto-applikationen Instagram, så har Medina fået kamp til stregen af sin kæreste Christopher. Den unge sanger har nemlig formået at overhale popprinsessen, når det gælder antallet af fans, der følger dem, skriver Metroxpress. Parret er begge gode til at tage billeder af sig selv, men hvor Medina har 82.000 følgere, er Christopher kommet op på 83.000 og ligger dermed i førertrøjen. Medina kan til gengæld glæde sig over, at hun har knap 95.000 følgere på Twitter, mens Christopher må ”nøjes” med 12.000. ;Onsdag, 3. juli 2013
Sophie Fjellvang-Sølling har fundet kærligheden; Det var et lammende chok, da skiløberen Sophie Fjellvang-Sølling 27. april sidste år mistede sin elskede mand Nikolaj Fjellvang-Sølling. Blot 36-år gamle døde han pludseligt af et hjertestop, og Sophie Fjellvang-Sølling blev alene med parrets fælles søn lille Maximillian. I dag – et år og to måneder efter – har 32-årige Sophie Fjellvang Sølling offentliggjort på Facebook, at hun er i et forhold. Den nye kæreste hedder Casper Barfoed og bor i København. Sophie Fjellvang-Sølling vandt i 2011 ”Vild med dans” sammen med Silas Holst, som hun har bevaret et nært venskab med. Silas Holst var der derfor også meget for Sophie i den svære tid lige efter, hun havde mistet sin mand. LÆS OGSÅ:Silas gift ved årets varmeste bryllup Den 32-årige skisportskvinde har blandt andet bearbejdet sorgen ved at være fysisk aktiv og har deltaget i flere tv-programmer – blandt andet Zulu Djævleræs. Så stor en sorg som Sophie Fjellang-Sølling er kastet ud i forsvinder aldrig, men man kan få den anbragt et sted indeni, så livet kan fortsætte. Det er tilsyneladende lykkedes nu, hvor Sophie Fjellvang-Sølling har fundet sig en kæreste, hun kan nyde livet sammen med. ;Onsdag, 3. juli 2013
Briterne er spændte på ny dansk TV-serie; Hvad skete der egentligt ved Slaget ved Dybbøl i 1864, hvor Danmark og Tysklands kamp om Schleswig-Holstein nær havde skubbet England ud i en krise? Det spørgsmål håber briterne tilsyneladende at finde svar på, når den danske TV-serie ”1864” får premiere i 2014, skriver avisen The Independent ifølge tvtid.dk. - For alle dem, der stadig undrer sig over Schleswig-Holstein-spørgsmålet, kommer hjælpen endelig fra ganske uventet side: Dansk stats-tv, skriver avisen. Det er dog ikke kun den historiske vinkel, der interesserer briterne, for de er mindst lige så spændte på at se serien, der har berømte, danske skuespillere på rollelisten. - Serien, som er den dyreste i dansk TV-historie, vil genforene mange kendte ansigter lige fra ”Borgens” statsminister, Sidse Babett Knudsen, til andre kendte skuespillere som Søren Malling og Pilou Asbæk, skriver The Independent. ;Onsdag, 3. juli 2013
Silas gift ved årets varmeste bryllup; Sidste sommer forlovede danser og skuespiller Silas Holst sig med sin skuespiller-kæreste Johannes Nymark. Mandag aften beseglede parret deres kærlighed ved et bryllup i Las Vegas. Det var Silas Holst’ tidligere dansepartner og nuværende hjerteveninde Malena Belafonte, der viede parret. Malena der til daglig bor i New York er ”ordained minister og har dermed – ligesom en dansk borgmester – rettigheder til at forestå en vielse. De to forelskede havde venner og familie med sig til Las Vegas og havde nydt en uge i New York inden de drog til ørkenvarme Las Vegas, hvor de boede på Flamingo Hotel & Casino. ”Så var man pludselig sådanne en, der var blevet gift.. syret!! Og sejt!!” skriver Silas Holst på sin Facebook-profil efter det varme bryllup. Inden turen gik til Las Vegas nåede parret at opleve en masse skønne ting i New York. På Silas’ ”to-do-liste” hjemmefra var blandt andet et møde med Orlando Bloom, og det lykkedes. På listen var også ”Se fantastisk teater” – og også her kunne Silas sætte et kryds, inden rejsen til Vegas. Sammen med sin elskede så Silas blandt andet ”Books of Mormons”, og billetterne var en gave fra Silas’ seneste ”Vild med dans parter”-partner Louise Mieritz og hendes mand Manuel. Vielsen i Las Vegas havde blandt mange andre familiemedlemmer og venner deltagelse at Silas’ mor Lene Holst og Johannes’ mor Kate Nymark. Johannes’ søster Katrine Nymark havde ikke mulighed for at være i Las Vegas, men sendte – som mange andre – masser og lykønskninger og kærlighed til parret på Facebook. Når det nygifte par vender hjem til Danmark holder de senere en bryllupsfest. ;Onsdag, 3. juli 2013
De unge mødre-Nanna har fået ny kæreste; Nanna Eliasen fra De unge mødre har følt sig tvunget til at offentliggøre forholdet til sin nye kæreste, der har en fortid som kokainsmugler. Det er kun en måned siden, de mødte hinanden for første gang, men Nanna Eliasen fra De unge mødre har allerede nu offentliggjort forholdet til sin nye kæreste Janus Dahl. - Det var slet ikke meningen, at forholdet skulle offentliggøres nu. Men jeg har fået så mange beskeder fra alle mulige mænd på Facebook, og nogle af dem har været virkelig grænseoverskridende og med grænseoverskridende billeder. Jeg skrev først, at jeg var i et forhold, men det var de ligeglade med, så nu har vi offentliggjort, at vi er kærester, siger Nanna til Ude og Hjemme og håber, at de mange mails stopper. Det var også på Facebook, parret mødte hinanden. - Jeg fik en mail fra ham, hvor han skrev, at det var fedt, at jeg havde valgt at være sammen med en mand, selv om han havde nogle problemer, fortæller hun. Det var før jul. Siden blev det til mange mails og chats om både løst og fast. Og endelig i slutningen af maj mødte de hinanden. Bygger forholdet langsomt op - Vi ser kun hinanden en gang om ugen eller sådan noget, men vi snakker sammen hele tiden. Der skal ikke være noget hastværk. Vi mener begge, at jo langsommere det går, jo bedre bliver forholdet, fortæller Nanna. Selv om de allerede nu har offentliggjort deres forhold på Facebook, så understreger Nanna, at forholdet stadig kun er i sin spæde start. - Vi vil gerne have, at forholdet går den vej - altså, at det bliver mere seriøst. Men i verden uden for Facebook går det langsommere, siger hun og griner lidt af al den postyr, opdateringen har bragt med sig. - Janus har slet ikke mødt Malucca endnu, og jeg har ikke mødt hans børn, siger hun og afslører, at hun skal 14 dage til Italien med Malucca – uden Janus. Ønsker det bedste for Ditlev Selv om det kun er to måneder siden, forholdet til Ditlev stoppede, så er det ikke et øjeblik for tidligt at få en ny kæreste. - Ditlev og jeg har jo ikke været kærester i 100 år. Vi har bare boet sammen som forældre. Vi har ikke været intime, siden Malucca blev til. Hvis Ditlev fandt en ny kæreste nu, så ville jeg også kun blive glad på hans vegne. Der er ingen jalousi, siger den unge mor. Den nye kæreste har ligesom Ditlev en broget fortid. Janus Dahl, som er far til tre, har medvirket i programmet Kokainens pris afsnit 4 på DR3, hvor han åbent fortalte om sin fortid som kokainsmugler. Det er også faldet flere af Nannas fans for brystet, at han har tatoveringer i ansigtet og poserer med en pistol på et af sine Facebook-billeder. - Janus har en fortid, som måske ikke er så fin. Den vil jeg slet ikke udtale mig om, det må han selv gøre. Han er jo ude af det nu, siger Nanna, der har den holdning, at alle har ret til en chance mere. LÆS OGSÅ:Puk og Jacobs forhold er også i sin spæde start. Parret fra De unge mødre er nemlig sammen igen, men denne gang er det anderledes. Læs hvordan på udeoghjemme.dk LÆS OGSÅ:Nanna faldt i sin tid for Ditlev, hvis fortid også var noget plettet. Læs hvorfor den unge mor syntes, han var så tiltrækkende på udeoghjemme.dk ;Onsdag, 3. juli 2013
Hun er Danmarks mest populære bud på en Eurovision-vært; Bookmakerfirmaerne Nordicbet og Betsafe er nemlig enige om, at det bliver DR-værten Louise Wolff, skriver tvtid.dk. Den 35-årige TV-vært, der er kendt fra ”Aftenshowet” og ”Sporløs”, er storfavorit med henholdsvis odds 4,00 og 5,00. Louise Wolff har da også allerede erfaring, når det gælder de store shows, da hun de sidste to år har været en af værterne på Dansk Melodi Grand Prix. Her kan du se, hvem der ellers er favoritter til at få den eftertragtede værtsrolle. Nordicbets Top 10-bud:  Louise Wolff, odds 4,00 Lise Rønne, odds 5,00 Sofie Lassen-Kahlke, odds 8,00 Mikkel Beha Erichsen, odds 8,00 Monte Carlo-drengene, odds 10,00 Julie Bertelsen, odds 10,00 Peter Schmeichel, odds 10,00 Nikolai Lie Kaas, odds 10,00 Mads Steffensen, odds 12,00 Lene Nystrøm, odds 12,00  Betsafes Top 10-bud:  Monte Carlo, odds 4,00 Louise Wolff, odds 5,00 Lise Rønne, odds 7,00 Christiane Schaumburg-Müller, odds 7,00 Lene Nystrøm, odds 7,00 Julie Berthelsen, odds 7,00 Ida Corr, odds 10,00 Sisse Fisker, odds 15,00 Pernille Rosendahl, odds 15,00 Mikkel Beha Erichsen, odds 15,00  ;Onsdag, 3. juli 2013
Peter Belli tilbage på scenen: Det giver et sus; For få måneder siden var Peter Belli så syg, at han næsten ikke kunne komme ud af sengen på grund af nyrebækkenbetændelse og blodforgiftning. Men den seje sanger overvandt sygdommen med hustruen June ved sin side, og nu er han tilbage på scenen og i fuld gang med sin sommerturné rundt om i landet. - Jeg er meget glad for, at jeg fik lov til at opleve det her igen. Det er overfedt. Jeg har altid elsket mit publikum, og det er stort at mærke, at det er gensidigt. Det giver et helt sus. Jeg er så stolt af mit publikum. Deres bifald går lige i hjertet, siger Peter Belli til BT. Den 70-årige musiker er ked af, at hans hårde sygdomsforløb betød, at han måtte melde afbud til planlagte optrædener i foråret. - Det værste for en musiker er at aflyse koncerter. Men det var ikke engang mig selv, der aflyste. Det var jeg alt for syg til. Det var June, der måtte ringe og fortælle, at jeg var sat helt ude af spillet, fortalte sangeren for nyligt til BILLED-BLADET. ;Onsdag, 3. juli 2013
Forbrydelsen kommer i tyrkisk udgave; I hvert fald har produktionsselskabet bag den danske succes-serie indgået forhandlinger med en Tyrkisk TV-station, oplyser DR. Manuskriptet og ideen er den samme som i ”Forbrydelsen”, hvis det i løbet af de næste 12 måneder lykkes for produktionsselskabet Akbel Adam Film i Istanbul at få en TV-station til at lave en tyrkisk udgave af DRs dramaserie. Muligheden er der i hvert fald, efter at DR Salg netop har solgt en såkaldt option til produktionsselskabet, hvor de får retten til at lave et remake af serien, lyder det fra DR. - Jeg ved, at de er i dialog med en interesseret TV-station, så jeg forventer, at Tyrkiet bliver det første land i Europa, der laver serien i en lokal udgave. I forvejen findes ”Forbrydelsen” jo i en amerikansk udgave, som også har været vist i Danmark, siger Helene Aurø, der er souschef i DR Salg. Tyrkiet er det eneste land, der endnu har skrevet kontrakt, men DR Salg forhandler også for tiden med Indien og Rusland om salg af rettighederne til at lave et remake af ”Forbrydelsen”. ;Onsdag, 3. juli 2013
Paris Jackson nægtet adgang til behandlingscenter; Hvis det står til Paris Jacksons familie, så skal den selvmordstruede teenager flyttes fra UCLA Medical Center til et eksklusivt behandlingscenter uden for staten Californien. Men det er nemmere sagt end gjort. Den klink, som hendes biologiske mor, Debbie Rowe, har fundet i Utah, vil nemlig ikke have noget med Michael Jackons datter at gøre. Personalet frygter, at klinikken vil blive bombarderet med paparazzifotografer, så derfor er poplegendens 15-årige datter efter sigende blevet afvist, skriver TMZ.com. I mellemtiden er Paris Jackson tvunget til at blive på hospitalet i Los Angeles, da lægerne mener, at hendes tilstand er så alvorlig, at hun stadig er i fare for at skade sig selv.   Det var den 6. juni, at den deprimerede teenager forsøgte at begå selvmord ved at skære sig i håndleddet og spise piller. ;Tirsdag, 2. juli 2013
Amalie Dollerup: Skuespil er mit liv;" For 20 år siden var Amalie Dollerup hele Danmarks kæledægge. Hun debuterede med sløjfe i håret og pagehår i filmen ”Kun en pige” som en ung Lise Nørgaard. Der var Amalie kun 9 år, og kort tid efter lærte vi hende at kende som datteren Sille Torp i ”Strisser på Samsø”. Amalie er stadig på de skrå brædder, og på dem har hun mødt kærligheden. - Jeg kan sagtens huske de mange sjove oplevelser, jeg havde som barn som Lise Nørgaard og på Samsø. Mine forældre havde meldt mig til castingen, fordi jeg elskede at stå på en scene allerede dengang. Den dag var jeg lidt sur, for jeg ville hellere have været til en hip-hop konkurrence, siger den i dag 27-årige Amalie Dollerup. Men det var helt rigtigt set af Amalies forældre. De er begge uddannet folkeskolelærere, og skuespillet var en helt ny verden for Amalie og for dem. Vild lillesøster - Jeg er yngste pige ud af tre i familien. Mine søstre er 7 og 10 år ældre. Jeg har fået fortalt, at jeg var et barn med krudt i røven. At jeg var skør. Mine forældre kunne godt mærke på mig, at jeg elskede at være på. Det var ikke deres egne ambitioner, fortæller Amalie. Efter hendes rolle i Strisser på Samsø blev Amalie genkendt alle vegne, men da hun startede i Gymnasiet, tog hun en pause fra skuespillet. Tid til at finde sig selv - Jeg trængte til at finde ud af, hvem jeg egentlig var, og hvad jeg havde lyst til at lave. Det var rart at få lov at udvikle sig, uden at hele Danmarks befolkning så på. Som begyndende teenager var det lidt meget at blive set på, husker Amalie. Skæbnen ville dog, at Amalie blev tilbudt endnu en rolle, mens hun stadig gik på Sankt Annæ Gymnasium i 3.g. Tilbage på de skrå brædder på Teatret ved Sorte Hest fik Amalie atter blod på tanden. - Da jeg søgte ind på skuespillerskolen lige efter gymnasiet, havde jeg ikke regnet med at komme ind. Jeg forestillede mig, at jeg skulle bruge mange år på at blive optaget. Men jeg kom ind på skuespillerskolen ved Århus Teater ved første forsøg, og siden har jeg været så heldig at have arbejde som skuespiller, fortæller Amalie. På skuespillerskolen ved Århus Teater mødte hun sin kæreste 29-årige Andreas Jebro. De to har dannet par lige siden, og efter uddannelsen fik de begge job i skuespilensemblet på Aalborg Teater. Amalie har netop skrevet under på endnu en 2-årig kontrakt med teatret. Ny TV-serie - Lige nu er jeg ved at indspille en ny serie for TV-2, som hedder Badehotellet. Det bliver en blanding mellem ""Matador"" og den engelske serie ""Downton Abbey"". Den foregår i 20’erne, så jeg har fået kort hår igen, fortæller Amalie. Snart skal hun tilbage til Aalborg. Der lejer hun og Andreas et hus. De har boet sammen i 6½ år, men de har ingen planer om at blive gift eller få børn endnu. -Jeg er bare så taknemmelig over, at jeg har noget at lave. Rigtig mange skuespillere er arbejdsløse, så det er bare om at arbejde, når man kan. Jeg er meget glad for at bo i Aalborg, men jeg tror, at jeg kunne bo alle steder, så længe der var arbejde. Hvis man er glad for det man laver, så er byen mindre vigtig, siger Amalie. LÆS OGSÅ:Line fra ""X Faktor"" fortæller, at X Faktor blev for meget. Læs hvordan på udeoghjemme.dk LÆS OGSÅ:Mathilde var selvmordstruet i skyggen af sin berømte far. Læs hvem hendes far er på udeoghjemme.dk ";Tirsdag, 2. juli 2013
Karen Mukupa: Deprimerende når mine veninder fik børn; Karen Mukupa var ved at opgive håbet om nogensinde at blive mor, da drømmen blev til virkelighed, og hun og kæresten Nikolaj Kirk blev forældre til datteren Tiki Marlee den 24. april. Det skete efter flere års forsøg, og sangerinden nåede at fylde 40, inden datteren kom til verden. I mellemtiden havde hun fået det sværere og sværere ved at være i nærheden af bekendte med børn. - Det var jo vildt dejligt, når mine veninder fik børn, men samtidig også deprimerende på en eller anden måde. Det kom aldrig helt derud, men til sidst frygtede jeg reelt, at jeg var ved at blive sådan en bitter dame, der ikke kunne lide at holde andre folks børn af jalousi, fortæller Mukupa til Alt for damerne. Nu nyder hun og kokken Nikolaj Kirk deres datter i fulde drag. - Vi kalder hende vores lille mirakelbaby, for vi havde virkelig ikke troet, det nogensinde ville lykkedes, siger Karen Mukupa til ugebladet. ;Tirsdag, 2. juli 2013
De unge mødre: Puk og Jacob er sammen igen; Da Puk og Jacob gik fra hinanden i oktober 2012, gik der ikke mere end to måneder, før savnet blev for stort for dem begge, og de atter blev kærester. Men de to bor stadig hver for sig. Jacob var flyttet i eget hus ikke langt fra Puk Rebecza og drengene Malick på 6 år og Liam på 2½ år på Fanø. Og det har vist sig at være opskriften på det lykkelige familieliv for den lille familie. - Det er rart, at vi kan gå hver til sit, hvis der er optræk til et skænderi. Så kan vi lige puste ud for os selv og savne hinanden lidt. Jeg har lært meget af det sidste brud, og vores kærlighed er stærkere end nogensinde, fortæller 25-årige Puk. Puk Rebecza og Jacob gik også fra hinanden efter de mistede deres datter lige inden fødslen. Men et nyt mirakel skulle få parret sammen igen. Læs hvilket på udeoghjemme.dk Hun og Jacob har ellers boet sammen, siden Jacob kom fra København for at besøge Puk til deres første date for seks år siden. Det var kærlighed ved første blik, og Jacob kom aldrig hjem til hovedstaden igen. -Jeg sagde bare: Du må ikke gå fra mig, og så blev han. Siden flyttede vi sammen til Varde, hvor vi boede i 5 år, og for to år siden fandt vi et hus på Fanø. Her er helt fantastisk, siger den unge mor. Puk holdte Jacob i kort snor - Efter seks måneder, var vi helt nede på jorden. Og nu har vi det begge sådan, at vi aldrig vil herfra igen. Der er så mange børnefamilier. De kører alle sammen rundt med deres børn i Christianiacykler, så sådan en har vi også købt. Det er næsten lige som et bofællesskab, siger en tydeligvis glad Puk. Hun forklarer, hvordan hun var tvunget til at se på sin egen rolle i parrets tidligere konflikter og brud, da Jacob flyttede for sig selv. -Jeg er en kontrolfreak, og jeg har altid hold ham bundet hjemme. Du skal blive her, har jeg altid sagt. Så da han ikke kunne holde det ud mere og ville flytte, troede jeg, at det måtte være helt slut. Jeg kunne ikke forestille mig, at vi kunne være kærester og bo hver for sig, siger Puk. Hun havde opgivet på forhånd og forestillede sig, hvordan hendes drenge skulle blive skilsmissebørn. Det var kun en ringe trøst, at Jacob boede tæt på. Hun savnede ham. -Når drengene var puttet, og jeg sad alene, forestillede jeg mig alt det sjove, som Jacob måske lavede. Jeg var meget plaget af jalousi og tænkte, at han jo kunne være sammen med en anden, uden jeg vidste det. Han kunne holde fest, få nye venner eller gå på dates, siger Puk. Puk Rebecza har faktisk god grund til at være jaloux, fortiden taget i betragtning. Læs hvorfor på udeoghjemme.dk I virkeligheden sad Jacob bare hjemme på sin sofa og spillede playstation til klokken to om natten. Han nød, at Puk ikke var efter ham hele tiden. Ville styre alt -Det var som at miste halvdelen af mig selv, da Jacob flyttede. Jacob er mit livs kærlighed, og jeg var nødt til at lære at slappe mere af, ellers mistede jeg det hele. Bare fordi alt ikke går, som jeg har forestillet mig det, kan vi godt være glade sammen og have det godt, har Puk erfaret. Det var en vigtig lektie at lære for den unge mor. Nu er der langt færre konflikter mellem hende og Jacob, og drengene trives, selvom de bor skiftevis hos mor og far som andre skilsmissebørn. Forskellen er bare, at deres forældre stadig er kærester, og at hele familien stadig er meget sammen. -Vi ser hinanden flere gange om ugen. Jeg tager hjem til Jacob, når han har børnene og omvendt. Og så tager vi tit på kærestetur og lader min far eller søster i Esbjerg passe drengene, forklarer Puk. Det er dog Puks drøm, at hun og Jacob flytter sammen igen en dag. Og så drømmer hun om at starte på medicinstudiet en gang i fremtiden. Hun er netop stoppet på Teknisk Skole i Esbjerg, hvor hun har bestået alle de fag, som medicinstudiet kræver. -Jeg er 25 år, og jeg føler, at jeg er nød til at få mig en uddannelse, inden jeg bliver 30 år. Jeg vil bevise, at jeg kan. Det var også grunden til, at jeg var med i De unge mødre. Der ville jeg bevise, at man godt kunne være en ung mor, uden at være en dårlig mor, siger Puk. ;Tirsdag, 2. juli 2013
Emmelie de Forest udstilles på Nationalmuseet; Med ”Only Teardrops” sang Emmelie de Forest sig direkte ind i historien som den kun tredje danske vinder af Det Europæiske Melodi Grand Prix nogensinde – til stor glæde for danskere i alle aldre over hele landet. Nationalmuseet vil gerne fejre denne historiske begivenhed, og derfor præsenteres en særudstilling i anledning af Emmelie de Forests og Danmarks sejr ved Det Europæiske Melodi Grand Prix 2013. Udstillingen bliver åbnet af Emmelie de Forest selv onsdag den 3. juli kl. 14.00. Her vil hun få lavet et gipsaftryk af sine berømte bare fødder, som på den måde kommer til at indgå i udstillingen. Udstillingen vil også bestå af vindertrofæet, Emmelie de Forests kjole fra sejrsaftenen og en række andre ting fra grandprixet, og kan opleves frem til den 19. august 2013. Læs mere om Nationalmuseet på deres hjemmeside her! ;Tirsdag, 2. juli 2013
Lise Nørgaard nægter at hjælpes af robotter; Det kan godt være, at Lise Nørgaard efterhånden er blevet 96 år, men det betyder ikke, at hun er parat til at anskaffe sig en robotstøvsuger til at hjælpe med at gøre rent i sit hjem nord for København. - Jeg vil hellere betale mig fra det og få gjort rent af rigtige menneskehænder. Det er jo ønsketænkning, hvis man tror, man kan pleje ældre mennesker ved hjælp af en robot, siger Lise Nørgaard til BT. Hun hentyder til udtalelsen fra socialminister Karen Hækkerup om, at robotter fremover skal udføre flere af de opgaver, som hjemmehjælpere før har udført. En af de kendisser, som dog har taget robotstøvsugeren til sig og synes, og går ind for robot-hjælp hos de ældre, er 80-årige Gregers Dirckinck-Holmfeld. - Det er en god idé. For hvis det kan spare nogle hjemmehjælpere for, at de ikke skal ud at knokle, er det mægtig fint, fastslår Gregers Dirckinck-Holmfeld over for BT. ;Tirsdag, 2. juli 2013
Pierce Brosnan i sorg: Min datter er død; - Charlotte kæmpede mod kræften med ynde og menneskelighed. Vores hjerter er tunge efter tabet af vores smukke, kære datter, udtalte en knust Pierce Brosnan i aftes, ifølge Daily Mail. Hollywood-stjernens 42-årige datter døde efter en tre år lang og sej kamp mod kræft i æggestokkene. Hun efterlader sig ægtemanden Alex Smith og børnene Isabella, 15, og Lucas, 8. Dermed endte Charlottes liv lige så tragisk som sin mor og Brosnans tidligere hustru, Cassandra, der forgæves kæmpede mod samme sygdom og døde for 22 år siden i en alder af 43. Charlotte var ikke Pierce Brosnans biologiske datter, men han adopterede hende i 1986, da hendes far Dermot Harris døde. Hun var højt elsket af ”James Bond”-stjernen, og han beder nu til, at der snart findes en behandling mod kræftsygdommen, der kan være arvelig. ;Tirsdag, 2. juli 2013
Anne-Mette Rasmussen raser over Plums opdragelse; Siden Camilla Plums 24-årige søn Carl og to venner slagtede familiens shetlandspony, Tarzan, på en offentlig strand i Tisvildeleje den 22. juni, har det vakt furore blandt danskerne og såvel kendisser som politikere. Camilla Plum har tidligere udtalt, at hun går ind for en fri opdragelse og har lært sine børn at gå imod autoriteterne. Hun mener, at de skal stole på deres egen dømmekraft og sunde fornuft. Men nu melder Anne-Mette Rasmussen sig på banen i diskussionen om pony-sagen. Den tidligere pædagog er langt fra enig i kogekonens opdragelsesmetode. - Camilla Plums opdragelse af sine børn er uanstændig, ansvarsløs, barnlig og naiv, skriver Anne-Mette Rasmussen, ifølge BT, på sin Facebook-profil. ;Tirsdag, 2. juli 2013
Stéphanie Surrugue: Mit værste interview; Hvad glæder du dig mest til ved årets Tour de France? At befinde mig i hjertet af verdens hårdeste cykelløb og være vidne til alle de dramaer, der er i og omkring løbet. Min puls stiger simpelthen hver sommer, når Tour-starten nærmer sig. Jeg er vokset op med løbet, min far var cykelrytter på det franske landshold, og jeg har dækket Tour de France i tre år for Politiken. Derudover glæder jeg mig til at dele en god flaske rosévin med Jørgen Leth og få røverhistorier fra de 30 år, han har dækket Touren. Hvad bliver den største udfordring ved at dække Tour de France? At finde på originale spørgsmål til rytterne dag efter dag efter dag, flere uger i træk. Nogle gange er der bare ikke så meget at hente, når en udmattet mand tumler i mål og næsten ikke kan sige tre sammenhængende ord af bare udmattelse. Hvad er det bedste interview, du har lavet? Da jeg interviewede Prins Henrik, og han undskyldte, at han ikke havde lært at tale bedre dansk. Han fortalte, hvor ked af det, han var over, at mange danskere måske troede, at han slet ikke ville være dansk, fordi han i dén grad selv opfatter sig som dansker. Det var et ret rørende øjeblik. Hvad er det mest kiksede interview, du har lavet? Som 24-årig journalistpraktikant skulle jeg interviewe Tjekkiets ambassadør. Jeg mødte op og stillede en masse kloge - syntes jeg selv - spørgsmål om den politiske situation i Tjekkiet. Eneste problem var, at jeg havde læst forkert i mailen fra min redaktør. Det var Tjetjeniens ambassadør, jeg var i gang med at interviewe. Jeg prøvede at charme mig ud af situationen ved at sige noget om Tjekkiet-Tjetjenien, tomato-tomato. Det virkede - mildest talt - ikke. Hvem drømmer du om at interviewe? Den tyske kansler Angela Merkel, fordi jeg gerne vil finde ud af, hvad der har formet verdens mest magtfulde kvinde. Den franske crooner Charles Aznavour, fordi han er en gammel og klog mand, der ved alt om ulykkelig kærlighed. Og den detroniserede Tour-minator Lance Armstrong, fordi jeg er så fascineret af løgnens anatomi. ;Tirsdag, 2. juli 2013
Trine Pallesen: Jeg er forelsket for første gang i 8 år; Skuespilleren Trine Pallesen kan for første gang, siden hun blev skilt for 8 år siden, sige at hun er forelsket. Og selv synes hun, det føles som mere end 8 år. – Jeg er forelsket. For første gang i hundrede milliarder år, siger hun. Selv om kæresteforholdet er nyt, har de kendt hinanden i nogle år. Hun mødte ham, da hun var i gang med at sætte sit hus i stand. – Og så gik vi dér op og ned ad hinanden i nogle måneder, og så kunne jeg godt mærke, at han var en mand, der stod mere roligt på benene, end jeg selv gør. Han minder mig om min morfar, som også var smed, tilføjer hun med et smil. Han har bare en måde at være i verden på, som er ordentlig, og som jeg slet ikke kan stå for, fortæller Trine Pallesen. I første omgang var jeg ikke parat Men det var ikke let og uden bump at komme dertil, hvor de nu kalder sig kærester, og Trine Pallesen kan sige, at hun er forelsket. – Vi var kærester en kort periode, men jeg var vist ikke helt parat. Jeg var nok mere bange for at blive såret, end jeg lige troede. Og det kunne jeg pludselig mærke, da jeg mødte ham. For han fik mig jo til at tænke: Ham her har jeg ikke lyst til at miste! Og så reagerede jeg på den måde, at jeg skyndte mig at lukke hjertet i. Det er sådan noget, jeg kan komme til. Jeg skal fandme nok klare mig. Og de kan bare ryge og rejse alle sammen. Men efter et stykke tid blev jeg alligevel ked af det. For ja, jeg ved godt, at jeg kan klare alt muligt selv. Men i virkeligheden vil jeg rigtigt gerne ikke kunne klare alting selv, siger hun. Man skal turde give sig hen Men når nu der skulle gå 8 år fra skilsmissen til Trine Pallesen igen blev forelsket, så er det oplagte spørgsmål, hvad der er sket. – Jeg tror bare – selv om det selvfølgelig ikke lige var bare – at jeg sagde til mig selv: Vil jeg blive ved med at gå rundt resten af mit liv og være bange for at blive såret? Og nej, det ville jeg jo ikke. For så kan man lige så godt lægge sig ned og dø, ikke? Det er da lidt som en levende død, hvis man ikke tør give sig hen og tro på, at man kan samle sig igen, hvis man skulle blive knust, siger Trine Pallesen. LÆS OGSÅ:Trine Pallesen begynder at mærke alderen trykke – i hvert fald når det kommer til hendes job som skuespiller. På soendag.dk fortæller hun hvordan LÆS OGSÅ:Ibi Støving fortæller, hvad det har betydet for hendes liv, at hun har set døden i øjnene tre gange ;Tirsdag, 2. juli 2013
Annette Heick får job på Aftenshowet;" Det er 12 år siden, Annette Heick sidst kunne ses på skærmen på DR, men i løbet af sommeren vender hun tilbage til TV-stationen. 41-årige Heick skal nemlig være live-interviewer i ”Aftenshowet”, hvor hun skal følge DR1-programmets værter rundt i sommerlandet og gå bag om DR’s egne programmer. - Det er hyggeligt at være tilbage på DR, og jeg glæder mig til at lave live-tv igen. Jeg ved faktisk ikke, hvorfor de lige har valgt at kontakte mig, men det er nok fordi, jeg er lidt ""DR-neutral"", eftersom jeg ikke har været tilknyttet kanalen i mange år, siger Annette Heick til tvtid.dk. TV-værten har senest medvirket i Kanal 5-programmet ”Haps! Du er fanget”, men selv om hun skal arbejde for DR i de kommende uger, er hun ikke færdig med at arbejde for SBS TV. - Som freelancer er jeg der, hvor der er arbejde. Så det er ikke til at vide, hvor jeg dukker op næste gang, siger Heick til tvtid.dk. ";Mandag, 1. juli 2013
Fuhlendorff køber Bendtners barndomshjem; Salgsannoncen for Nicklas Bendtners barndomshjem i Kastrup nåede at være aktiv i tre måneder, før standup-komikeren og TV-værten Christian Fuhlendorff bed på krogen. ”Husk lige tandbørsten”-værten voksede op på samme vej som fodboldspilleren, og nu har han så købt den 130 kvadratmeter store villa til 4,1 millioner kroner, hvor han skal bo sammen med sin kæreste Karina og deres fælles datter.  Dermed har Fuhlendorff sparet 280.000 kroner i forhold til den pris, som Joan og Thomas Bendtner oprindeligt satte deres hus til salg til, skriver Boliga Kendte ifølge bt.dk. Parret har dog alligevel tjent en god slat penge på salget, da de kun gav 640.000 kroner for villaen, da de købte den i 1996. Se salgsannoncen for Bendtners barndomshjem her. ;Mandag, 1. juli 2013
Stjernernes smykkedesigner får nyt look; Smukke Christiane Schaumburg-Müller O'Connor jublede på sin Instagram-profil, da hun havde åbnet sin morgengave fra Liam O'Connor efter parrets storslåede bryllup på Valdemars slot. Gaven var diamanter fra smykkebutikken Halberstadt på Strøget i København. Nu kan L.O.C. garanteret godt begynde at tjekke sin bankkonto igen, for smykkebutikken har netop lanceret ny hjemmeside, hvor Christiane - og alle andre - kan gå på opdagelse blandt Halberstadts mange fristende smykker. Den velrenommerede butik, som er grundlagt i 1846, ligger tæt på Hotel d'Angleterre og har efter sigende en hemmelig og særdeles interessant gæstebog, der indeholder mange spændende autografer fra store stjerner. Halberstadts nye hjemmeside kan ses ved et klik her! ;Mandag, 1. juli 2013
Downton Abbey får en vin opkaldt efter sig; For et par måneder siden annoncerede TV-selskabet NBC, at der vil blive lanceret en ”Downton Abbey”-tøjlinje med designs, der er inspireret af den britiske TV-serie. Nu er turen kommet til vin. Firmaet ”Wines That Rock” har nemlig besluttet at opkalde en vin efter ”Downton Abbey” i samarbejde med ”Dulong Grands Vins de Bordeaux”. - Vi arbejder sammen med ”Dulong Grands Vins de Bordeaux”, som har været i den samme familie gennem fem generationer. De har over 130 års erfaring i at skabe verdens bedste vine, så familien Crawley ville være stolte af at kunne servere disse vine på Downton, fortæller medejeren af ”Wines That Rock” til foxnews.com ifølge tvtid.dk. Vinsamlingen vil både indeholde rød- og hvidvin, og der vil være et historisk vingesus over produktionen. Desværre bliver det dog ikke muligt at købe vinen i Danmark, så det kræver en tur til udlandet for at smage de fine ”Downton Abbey”-dråber. ;Mandag, 1. juli 2013
Medina har fået langt lyst hår; Medina elsker alt, hvad der hedder mode, sko, tasker - og hår. Den smukke sangerinde skifter meget ofte frisure, og nu har hun gjort det igen. I 2011 forsøgte Medina sig for første gang med at lade sit naturligt meget mørke hår afblege, og hun fik også sat lange, blonde extensions på. Men hendes hår kunne ikke holde til den hårdhændede behandling, så hun lod det atter farve mørkt og fik mørke forlængninger i stedet for. Få Medinas personlige slanke-tips her! I løbet af foråret lod hun de lange extensions lade livet til fordel for en kortere, mørk frisure, som hun i starten af juni lod udskifte med en kort, fin page - som hun fik farvet helt blond.Og nu er hun altså igen gået over til extensions, viser Medina på sin Instagram-profil. Hun uploadede først et billede af sig selv fra frisørens stol, hvor man kan se, at hun er ved at få syet de lange baner af hår ind imellem det naturlige. Kort efter uploadede hun et nyt billede af sig selv med det lange, lys hår og billedteksten 'I'm yours!'. Det er fristende at konkludere, at Medina har byttet frisure med sin naturligt blonde veninde, skuespilleren Julie Zangenberg. Hun har nemlig for nylig debuteret sit nye, mørke hår, som også får assistance af extensions. Se Julie Zangenbergs nye, mørke look her. Se Medinas frisure hos ELLE.dk - og se deres galleri med Medinas hår-udvikling. ;Mandag, 1. juli 2013
Paris Hilton frygter for sit liv; Lige siden en tyvebande gentagne gange brød ind i Paris Hiltons Los Angeles-villa i 2008, og hun i 2010 var offer for en sindssyg stalker, har den 32-årige hotelarving haft svært ved at stole på folk. - Jeg frygter hele tiden, at nogen følger efter mig, eller der pludselig dukker nogen frem i mængden, fortæller Paris Hilton til avisen Sunday Times. Derfor er hun konstant på udkig efter en potentiel lejemorder, og hun har gjort, hvad hun kan, for at sikre sig, at der aldrig mere dukker ubudne gæster op i sit hus. - Jeg hader at være alene hjemme, men nu har vi installeret lasere og trykpude-alarmer og har fuldtidsvagter, der er bevæbnede. Og jeg vil ikke drives ud af mit eget hjem på grund af de her begivenheder, fastslår Hilton. ;Mandag, 1. juli 2013
Så meget tjener Caroline Wozniacki; Det kan godt være, at Caroline Wozniacki ikke længere ligger nummer et på verdensranglisten, men det betyder ikke, at hendes indtjening er på vej nedad. Da hun i 27 uger toppede verdensranglisten i damesingle fra 2010 til 2012, tjente hun ifølge erhvervsmagasinet Forbes 13,7 millioner dollars, svarende til 78 millioner kroner om året. Selv om den danske tennispige nu ligger nummer ni, er indtægterne det seneste år steget til 15 millioner dollars eller 85 millioner danske kroner, skriver sporten.dk. Ifølge Wozniackis amerikanske agent, John Tobias, kan hun takke kæresten Rory McIlroy for den ekstra indkomst. - Sponsorerne elsker Caroline og Rory. De er søde og sympatiske mennesker. Og så er de unge og har begge ligget nummer et på verdensranglisterne i golf og tennis. Det mix har optimeret hendes indtægter, forklarer han ifølge sporten.dk. ;Mandag, 1. juli 2013
Ibi Støving: Derfor takkede jeg ikke min mor; Tidligere i år blev BILLED BLADETS TV-pris uddelt, og en af de mest prestigefyldte priser gik til Go’ Morgen Danmark-værten Ibi Støving, der tidligere har været vært på Paradise Hotel, Velkommen Hjem og Fire Bryllupper. Og i det øjeblik hun stod på scenen for at modtage prisen for Årets Kvindelige TV-vært, havde hun allermest lyst til at juble ind i mikrofonen ’TAK, mor, det virkede sgu’ som en hilsen til sin mor, der er død af kræft i underlivet. En mor der så tit havde sagt ’Ibi, bare vær dig selv. Uanset hvad’. Valgte at holde mor udenfor Men hun gjorde det ikke. Hun jublede, og hun takkede. Men hilsnen til sin mor foldede hun sammen inde i sit hjerte og holdt for sig selv. Det, der også var hendes naturlige, umiddelbare og ægte trang til at takke sin mor, tøjlede Ibi lige dér foran mikrofonen den aften: – Jeg kunne sagtens se, hvor selviscenesættende det kunne virke. Jeg havde i forvejen talt meget i pressen om min mor og hendes sygdom og død på grund af de kræftkampagner, jeg har været en del af. Jeg ved, hvor nemt jeg kunne komme til at blive fremstillet som Ibi og mor-Ibi. Så jeg valgte at holde min mor uden for den aften. Men hun var i mine tanker, siger hun. Om at starte på Go’morgen Danmark: Var i tvivl At følge sin mors råd om bare at være sig selv har aldrig været svært. – Da jeg begyndte på Go’morgen Danmark, kunne jeg godt kigge rundt på de andre værter og blive i tvivl om, hvordan jeg skulle agere og være. Indtil jeg sagde til mig selv: Okay, jeg har danset ballet, jeg kommer fra en skuespilleruddannelse, jeg har møffet rundt i musikbranchen, jeg har skrevet kogebøger, jeg har lavet en masse. Men måske skulle jeg lægge alle mine kasketter fra mig og bare tage udgangspunkt i mig selv: Mig, Ibi fra Jylland, der godt kan lide mennesker, siger hun og fortsætter: – Hvis jeg skulle til at opfinde mig selv igen og opfinde en rolle, og det så viste sig at være en rolle, som seerne ikke kunne lide, ville det nærmest være dobbelt nedtur. Nu kan folk lide mig eller lade være. Men jeg har da trods alt været mig selv, siger hun. LÆS OGSÅ:Ibi Støving har været død i to minutter. Læs hvad der skete på soendag.dk LÆS OGSÅ:TV-vært fik angstanfald efter morens død. Læs mere på soendag.dk ;Søndag, 30. juni 2013
Nu er Jill Andersens 780 m² store palæ solgt; Huset var ellers begæret på tvangsaktion og Ifølge salgsopstillingen på tvangsauktionssiden itvang.dk havde kreditorerne 55 millioner kroner til gode. I maj røg huset første gang under hammeren, og her lød det midlertidigt vindende bud på 33 millioner kroner, oplyser Boliga.dk Men nu er den blevet solgt til den nette sum af 41,9 millioner kroner, en besparelse på 13.1 millioner fra den oprindelige pris. Ifølge bt.dk er de nye husejere Carsten Gomard, der er bestyrelsesformand og stifter af firmaet Netcompany og Luise Gomard, der er museumsdirektør på kunstmuséet Tegners Museum og Statuepark. Bekræfter købet - Det er rigtigt nok, at vi har købt huset, men ud over det har jeg ikke rigtig noget at sige, lyder det fra Luise Gomard i telefon til BT, der dog fortæller, at de intet har at gøre med hverken Klaus Riskær eller Jill Andersen. Det 780 m² store palæ har udsigt over Furesøen. Der er svømmehal, sauna, gæstelejlighed, et internetstyret overvågningssystem med kameraer, en havepavillon samt et bådehus og en badebro. ;Søndag, 30. juni 2013
Kronprins Frederiks ven har landets dyreste hus til salg; Gennemistandsat palæejendom beliggende på 2.322 m² nyanlagt grund med pool direkte til Øresund. Hvis det lyder fristende, så har Peter Warnøe ejendommen til dig. Prisen for det 454 m² store luksushus er knap 78 millioner kroner, og topper dermed listen af Liebhaverboliger til salg i Danmark lige nu. For at have råd til et hus i denne klasse, skal man lægge en minimums udbetaling på 3.895.000 kroner, hvilket giver en bruttoydelse på 385.670 kroner om måned – en pris nok de færreste herhjemme kan hamle op med. Hele herligheden ligger på Taarbæk Strandvej lige ud til Øresund med egen badebro og ejendommen er som taget ud af en drøm. Heldigvis koster det ikke noget at kigge...klik her og se billederne fra det fantastiske hus. Warnøe, som stiftede IT-firmaerne Merkantildata og Aston group, har længe været fast gæst til kronprinseparrets arrangementer og har gennem flere år stillet sin skihytte i Schweiz til rådighed, når Frederik og Mary trængte til ferie. Han hjalp desuden Mary som nyankommet til Danmark med at få job i Microsoft. ;Søndag, 30. juni 2013
Borgen-Stjernens hede flirt med George Clooney; De færreste ved måske, at samme Julie har oplevet det, kvinder verden over kun i deres vildeste fantasi tør drømme om, nemlig blive gift med selveste George Clooney. Og det hele begyndte faktisk som en drøm, fortæller Julie Agnete Vang i et interview med Søndagsavisen. - Jeg drømte for nogle år tilbage, at jeg var til en reunionfest på min folkeskole med min nye ægtemand, som var George Clooney, og at jeg synes det var lidt pinligt, fordi han ingen intimgrænser havde. Ja, hvad kan jeg sige – han var ustyrlig, afslører Julie i interviewet, og tilføjer: - Det underlige var egentlig ikke drømmen, men at jeg et lille års tid efter, efter en lille casting og nærmest ud af det blå sad på et hotelværelse i Milano og optog en reklame med ham, hvor vi netop skulle spille nygifte. - Det var da et lidt absurd sammentræf, konkluderer Julie. Se Julie i reklamefilmen med George Clooney herunder:  ;Søndag, 30. juni 2013
Pernille Aalund: Løb efter dine drømme!; Du skal ikke vente på de andre. Ikke sætte dig på en plads, som på en bænk ved et stoppested og så ellers bare vente på den næste bus uden at kende køreplanen. Hvis du vælger at sætte dig i en venteposition, så skal du kun gøre det, hvis det er en del af en større tilrettelæggelse, fordi du ved, at lige her kan det betale sig at have tålmodighed. Lige her, midt i den sødmefulde længsel efter målet, kan du blomstre videre. Du skal ikke vente på, at nogen gør noget for dig, sidde med hænderne i skødet og kigge på telefonen. Det er de færreste, der bare bliver opdaget, plukket eller samlet op til noget stort. De fleste, der når deres mål, hvad enten det er et projekt, der skal folde sig ud, et arbejde, der kan føre til mere, en drøm om egen virksomhed… eller et talent, man har dyrket intenst gennem mange år. De ventede ikke på nogen, på noget eller på, at tiden skulle ændre sig. Du skal ikke vente på, at chefen ser hvor dygtig du er, at kunstsamleren opdager dine billeder, scouten din programmering eller en investor din idé. Du skal ikke vente på at blive elsket mere, blive forstået bedre eller bare mødt med de samme følelser, du selv rummer. Du skal handle. Du skal handle, som om dette var din sidste dag, og der ikke kommer mere efter i morgen. Du skal lægge planer, og du skal handle. Du skal skrive dine drømme ned på store baner af hvidt papir. Tegne en tidslinje og beskrive uge for uge eller måned for måned, HVAD der skal ske, hvornår og med hvem. Du skal sætte dig mål. Og der er mennesker, der ikke ringer tilbage, eller svarer. Der er dem, der aldrig kommer til at forstå dig. Dem, der vil modarbejde dig eller se igennem dig. Lad dem fare. Ring til den næste og lad alle dem, der ikke kan bidrage - leve eget liv. Se dig selv fra en helikopter indimellem, ret til og lug ud i de dårlige vaner, men sæt dig ikke ned ved det forbandede stoppested for andet end et kort hvil, et pust... en plads, hvor du kan pleje dine ømme ben, hvis der  bare er den mindste usikkerhed om transportmidlet, tidspunktet eller destinationen. Rejs dig op og kom videre. Få benene på nakken, pak rygsækken og tag så selv de afgørende skridt mod et bedre liv. Dit liv og dine drømme. Din plan og dit ansvar. Du skal ikke vente.. LÆS OGSÅ:Pernille Aalund: Gi’ mig mere mand, tak! Læs hvad hun mener på oestrogen.dk LÆS OGSÅ:Psykolog: Lær at sige fra, kvinde! Læs mere på oestrrogen.dk ;Søndag, 30. juni 2013
Grevinde Alexandra fejrer 49-års fødselsdag; I dag er Grevinden af Frederiksborg blot et år fra at runde endnu et skarpt hjørne. Men det betyder næppe det store for den vævre grevinde, der er i dag er fuldt ud bevist om hvor vigtigt det er at passe på sit helbred og form. Til BILLED-BLADET har grevinden tidligere udtalt, at hun tænker mere end nogensinde over sin livsstil, blandt andet for at prøve at undgå alvorlige sygdomme som kræft. - Det er vigtigt at holde sig i god form, spise sundt og få sin søvn. Jeg tænker mere over min sundhed og at holde mig i form nu, end jeg gjorde, da jeg var i 30'erne, sagde grevinden til BILLED-BLADET. - Jeg er i motionscenteret et par gange om ugen, dyrker yoga og løber. Jeg er tilfreds med den form for motion, jeg dyrker. Det er vigtigt at variere det, man laver, afslørede hun til BILLED-BLADET. Men i dag er der fødselsdag og fødselaren tænker næppe på motion og fitness, men mere på at nyde dagen i selskab med dem hun holder af. Tillykke til Alexandra Christina, Grevinde af Frederiksborg. ;Søndag, 30. juni 2013
Video: Kendiskvinder støtter brysterne i Kongens Have; ”Ladies Affairs” havde fredag 28. juli arrangeret en skøn aften i Orangeriet i Kongens Have, hvor overskuddet fra den penge, der kom ind går til Kræftens Bekæmpelse ”Støt Brysterne”. Aftenens værtinde, Laura Petersen, styrede de mange fine indslag. Der var underholdning af blandt andre den tidligere ”X Factor”-vinder Linda Andrews og hendes gospelkor. Den eksklusive aften, med diverse taler og udsøgt middag, sluttede med en auktion, professionelt styret af Frederik Bruun Rasmussen. BILLED-BLADET spurgte nogle af de fremmødte kendiskvinder, hvorfor de gerne vil være med til at støtte kampen mod netop brystcancer. Se videoen herunder og få at vide, hvorfor værtinden Laura Petersen, sangeren Linda Andrews, TV-redaktionschef Camilla Miehe-Renard, Energii-instruktør Zeenta Johnson og sangeren Karen Rosenberg alle støtter kampen mod brystcancer.  ;Lørdag, 29. juni 2013
Lars Von Trier løfter sløret for sin kontroversielle film; Lars Von Triers kommende film ”Nymphomaniac”, der først har premiere herhjemme omkring jul, lader til at have en nøje planlagt PR-strategi, og langsomt deler film-selskabet ud af filmens indhold for at pirre vores nysgerrighed. Og nu har Von Triers stab sluppet første klip fra filmen fri – en scene som bliver præsenteret ligesom i en bog med 1. kapitel. Klippet som du kan se herunder varer et minut og finder sted om bord på et tog hvor en pose chokoladekonfekt bliver et symbol på seksuel sejrsgang for to piger, der konkurrerer om, hvem der kan forføre flest på rejsen. ”Nymphomaniac” er delt op i 8 kapitler og det er altså en snert af det første kapitel Von Trier og hans team har lukket op for. Nysgerrig – så se klippet her…  ;Lørdag, 29. juni 2013
Julie Zangenberg – nyt hår og på vandscooter i Afrika; Bare fordi man er rejst mere end 4000 kilometer fra sit hjem i Danmark, så kan man stadig godt trænge til flere forandringer. Og selvom Bendtner og Zangenberg lige nu befinder sig et eller andet sted i Afrika på deres fælles ferie, så afholder det ikke Julie fra at eksperimenter med sit hår, som ikke længere har sin sædvanlige blonde farve. Via Instagram viser Zangenberg stolt sin nye hårfarve frem og at dømme ud fra billedet, er Julie nu blevet rødbrun, men det er lidt svært at konstatere med sikkerhed. Selv har Julie ikke helt vænnet sig til farven, men konstaterer, at hun synes det er en bonus, at både hun og kæresten Bendtner synes det er fint med en forandring. Men nu skal vi ikke tror at parret er rejst hele vejen til Afrika, blot for at vise billeder af Julies nye hårfarve. Parret laver skam også andre ting på ferie. Blandt andet har parret hygget sig med leg på hver deres vandscooter, og det er noget der tilsyneladende falder i Julie Zangenbergs smag. Du kan se et billede af de to ferieglade kendisser posere på hver deres vandscooter – klik her! ;Lørdag, 29. juni 2013
Helle Thorning-Schmidt: Ægteskabet er blevet stærkere; Det er et faktum statsminister Helle Thorning-Schmidt har måttet forholde sig til både som sig selv, ægtefælde og mor. Statsminister Helle Thorning-Schmidt har rengøringshjælp en gang om ugen. Ellers er det hende selv, som skræller kartofler, vasker tøj, redder senge og svinger støvsugeren. Ikke helt normalt, hvis man kigger på hendes statsminister-kolleger andre steder i verden. – Jeg er nok den statsminister i verden, som har mest ansvar for husholdningen. Jeg kan rigtig godt lide den del af mit liv. At jeg kan vende tilbage til en normal hverdag. Jeg er også glad for, at vores børn ser os som en helt almindelig familie. De bedste snakke og grin har vi som regel også, mens vi går og rydder op efter maden. Vores parforhold er blevet stærkere En helt almindelig familie er de dog ikke. Cirka halvdelen af ugedagene når statsministeren ikke hjem og ifører sig sutsko og rollen som ægtefælde og mor. Heller ikke manden Stephen Kinnock er hjemme, da han arbejder i London. Helle Thorning og Stephen har været sammen i 20 år. Et parforhold, som i ugedagene kører på langdistance, og som løbende har været igennem benhårdt arbejdspres og grænseoverskridende overskrifter, hvor der er blevet sat spørgsmålstegn ved både parrets moral og seksualitet. – Hvis man lever, som vi gør, så går parforholdet enten i stykker, eller også finder man en måde at være sammen på, som kan være rigtig god. Selv om det lyder tosset, er vi nærmest blevet stærkere af alt det, vi har været igennem. Vi har selvfølgelig også haft vores problemer, men vi har en stærk historie sammen og vil rigtig gerne familielivet. Hårdt for børnene De mange personlige overskrifter og avisernes spisesedler er dog den del af statsministerlivet, som har været den højeste pris for parrets døtre Johanna og Camilla. – De synes bestemt ikke, det er sjovt. Det er klart. Men vi er gode til at tale om det, og jeg prøver at fortælle dem, hvad der sker. De skal ikke se en spiseseddel uden at vide, hvad der er op og ned. Og spisesedler vil der uden tvivl blive flere af. Og modstand. Og blodige politiske kampe. Thorning har efterhånden været igennem det meste, og hun står stadig. At være mor gør mig stærk Selv er hun ikke i tvivl om, at netop hendes rolle som mor har givet hende både styrke og modstandskraft. – Livet er ikke så snorlige. Det finder man ud af, når man får børn, hvor der altid er en eller anden form for kaos. Noget man kunne have gjort bedre, siger Helle Thorning og fortsætter: – Jeg er blevet et meget mere roligt og tålmodigt menneske af at få børn. Bedre til at erkende, at der sker nogle fejl. Og bedre til at tilgive mig selv og andre, siger statsministeren. LÆS OGSÅ:Ægteskabelige kriser kan udspringe af mange ting. For forfatter og tidligere tv-vært Maria Hirse var det sygdom, som gjorde ende på hendes første ægteskab. Læs hvordan på udeoghjemme.dk LÆS OGSÅ:Økonomi kan desværre også gøre det meget udfordrende at blive sammen i et ægteskab. Læs om parret, som var så tæt på at gå fra hinanden på udeoghjemme.dk - men fik hjælp fra et særligt hold... ;Lørdag, 29. juni 2013
Jesper Grønkjær hemmeligt gift i Nordjylland; Fodboldspilleren Jesper Grønkjær holdt det helt privat, at han i lørdags holdt bryllup. Bruden var kæresten gennem mange år, Gitte Ehlers, som han har to døtre på henholdsvis ti og to år sammen med, oplyser avisen MetroExpress. Forholdet mellem den 35-årige Jesper Grønkjær og Gitte Ehlers har ikke været helt uden knaster. I 2006 valgte parret at gå fra hinanden, for siden at finde sammen igen i 2010. Siden kom endnu en datter til verden i 2011, og nu har parret så fuldendt kærligheden med et bryllup. Ifølge avisen valgte parret Kokkedal Slot nær Brovst til den glade begivenhed. Et oplagt valg, da det ligger ret privat og i overskuelig afstand fra både familien i Thy og deres egen bopæl i Århus. ;Fredag, 28. juni 2013
Hun er Mads Vangsøs afløser på radioen; Den 1. august begynder Julie Bundgaard som ny morgenvært på Radio 100, oplyser SBSMedia. Julie har de sidste ni år sendt radio på P3 og er blandt andet kendt fra ”Go Morgen P3”. Med ansættelsen af Julie Bundgaard er der fundet en afløser, efter Mads Vangsø valgte at stoppe på Radio 100. - Julie passer som person rigtig godt ind i den uhøjtidelige og underholdende profil, vi er ved at bygge op på Radio 100. Hun kommer med mange års radioerfaring fra morgenradio, og vi er sikre på, at hun vil kunne bidrage med rigtig meget til vores hus, siger Tobias Nielsen, Vicedirektør SBS Radio. Julie Bundgaard glæder sig også til de nye udfordringer. - Jeg har rigtig store forventninger til det program, vi nu skal bygge op. Profilen på det nye Radio 100 passer rigtigt godt til der, hvor jeg er i dag. Det bliver nyt for mig at sende på kommerciel radio, men det er en udfordring, jeg ser rigtig meget frem til, siger Julie Bundgaard, der sammen med SBS Radio er gået på jagt efter den medvært, som skal udgøre morgenholdet på Radio 100 fra august måned. ;Fredag, 28. juni 2013
Parken i Købehavn trækker sig også fra Grandprix-kapløbet; Parken oplyser i en pressemeddelelse, at fodboldkampe og koncerter står i vejen for den store sangkonkurrence, fordi den i så fald ville lægge beslag på arenaen i hele seks uger. For mange var Parken ellers et rimeligt bud på en facilitet, der kan bære et arrangement af denne karat. Københavnerne behøver dog ikke helt at opgive håbet om at få den store internationale musik-fest til hovedstaden. DR Byen og B&W-bygningen er stadig i spil, hvilket glæder Wonderful Copenhagen. - Vi er meget fortrøstningsfulde i forhold til de to stærke og unikke venues, vi stadig har på hånden, nemlig DR Byen og B&W-bygningen, skriver dr.dk. - Udover de stærke venues har København desuden tilgængeligheden i lufthavnen, stor hotelkapacitet og et internationalt niveau af gastronomi, natteliv og oplevelser. Så København er stadigvæk i den grad med i kapløbet, lyder det fra Wonderful Copenhagen. Vi har tidligere i dag skrevet, at Fredericia også har trukket sig. Tilbage står Herning og Horsens, foruden DR Byen og B&W-bygningen i København. ;Fredag, 28. juni 2013
Så er datoerne for X-Factor-casting klar;" Går du rundt med en drøm om at vinde ”X-Factor”, kan du allerede nu sætte kryds i kalenderen og begynde at tælle dage til, hvornår du skal stille op til den såkaldte ”pre-casting”. Det foregår nemlig tirsdag den 20. august kl. 9.30 i Aarhus og lørdag den 24. august samme tid på dagen i DR Byen i København. Det skriver dr.dk/XFactor. DR’s underholdningschef håber på at se en masse talent: - Jeg håber, der kommer nogle fantastiske typer og nogle fantastiske talenter, for det er dem, som ”X Factor” lever og ånder med, siger Jan Lagermand Lundme til sitet. DR oplyser, at man ved ”pre-castingen” ikke synger for dommerne, men for ”X-Factors” castere, der stammer fra musik- og TV-branchen. Går man videre fra ”pre-castingen” skal man synge for ”X-Factor”-dommerne til auditions i oktober. Desuden opfordrer DR til at man melder sig til ”pre-casting” på forhånd på hjemmesiden dr.dk/xfactor, men man kan også møde op uden tilmelding – bare man er fyldt 15 år senest 1. februar 2014.  LÆS OGSÅ:Følg den nye ""X Factor sæson her ";Fredag, 28. juni 2013
Filmstjerne viser sig med 46 år yngre kæreste; Den amerikanske skuespiller James Woods var sikker på at få en vis opmærksomhed, da han gik ned ad en rød løber i New York i denne uge i anledning af premieren på sin nyeste film ”White House Down”. Ved sin side havde han nemlig sin nye kæreste Kristen Bauguess, der er 20 år – det vil sige, at der er en aldersforskel på 46 år mellem de to turtelduer. Det skriver den norske avis VG. LÆS OGSÅ:Michèle Bellaiche undrer sig over fokus på kærestens alder Den nye, 20-årige kæreste er ifølge Radar Online kendt for at have været arresteret og sigtet tidligere denne sommer for narkotikabesiddelse og en fartovertrædelse, og hun afventer efter sigende flere retssager. Det er dog ikke første gang, James Woods har vist, at han er glad for yngre damer. For nyligt gjorde han det forbi med den 26-årige Ashley Madison, som han havde været kærester med, siden hun var 19 år. James Woods, der ikke har nogen børn, har blandt andet spillet med i ”Casino”, ”Salvador” og ”Ghosts of Mississippi”. LÆS OGSÅ:Fotomodel Lykke May forlovet med 61-årig ;Fredag, 28. juni 2013
Fredericia dropper Melodi Grand Prix-drøm; En by i Danmark skal næste år lægge hus til det internationale Melodi Grand Prix, og jagten på et egnet sted er allerede i fuld gang. Nu har Fredericia og Trekantområdet imidlertid kastet håndklædet i ringen og opgiver kampen om at blive musikkonkurrencens midtpunkt. Det skriver Fredericia Lokalavisen. - Vi fik pludselig besked fra Danmarks Radio om, at arrangementet krævede en hal uden søjler. Og dét krav kan ikke opfyldes i MesseC. Så derfor gik borgmestergruppen hurtigt sammen pr. mail og besluttede, at vi selvfølgelig trækker vores ansøgning, siger Jørn Pedersen (V), Trekantområdets formand og borgmester i Kolding, til avisen. Jørn Pedersen glæder sig dog over, at arbejdet med ansøgningen har skabt sammenhold i området og oplyser, at hvis Herning vinder, vil man satse på at få hevet nogle af de mange hotelgæster, der ankommer i forbindelse med begivenheden, til egnen: - Mange blev overrasket over, at Trekantområdet kunne stå sammen om en ansøgning, der primært ville komme én af de seks kommuner til gavn. Så ansøgningen indvarsler en ny tid med stærkere sammenhold. Og dét er glædeligt, selvom vi desværre ikke får Melodi Grand Prix til området.  ;Fredag, 28. juni 2013
Bubber: Kvinder behøver ikke bestyrelsesposter for at dominere; Han startede med at være børnevært, og siden da har han været på skærmen i mange forskellige sammenhænge – TV-værten Bubber, med det borgerlige navn Niels Christian Meyer, kan snart fejre 25 års jubilæum på TV 2. Når han ser tilbage, kan han se, at der er sket noget med kønsfordelingen i branchen. Det skriver BT. - TV-verdenen er jo en kvindedomineret branche. Der er kvinder i alle led af TV-produktionsmiljøet. Uanset hvor vi ser hen, fra producerassistenter til redaktører, er der et flertal af kvinder, siger Bubber til avisen. Han fremhæver også en række fordele ved det modsatte køn: - TV har været forgangsbranche med hensyn til kvindelige chefer. De har formået at cykle foran mændene. Kvinder er gode til at håndtere konflikter, kunstnere og krukker. Når det kommer til stykket, er det kvinder, der bestemmer. Overalt. Det er dem, der styrer økonomien, er kreative og visionære og sørger for, at der bliver lagt lidt til side til dårlige tider. Og de behøver ikke bestyrelsesposter for at dominere. For nyligt har Bubber især haft succes med TV-programmet ”Danmark ifølge Bubber”, og den sidste sæson bliver sendt på TV 2 til efteråret. I næste uge kan Bubber ses som vært i ”Grillfeber”, der er en grill-konkurrence for amatører. Programmet har premiere torsdag 4. juli kl. 20.35 på TV 2. ;Fredag, 28. juni 2013
Anna David hjælper nødstedte børn; Den danske sangerinde Anna David optræder i aften, fredag den 28. juli, til Global Party 2013 på Grand Palace Hotel i Riga i Letland. Der er tale om et velgørenhedsarrangement til fordel for nødstedte børn verden over. Global Party er internationalt og TV transmitteres i 35 lande. Børnene står Anna Davids hjerte nær, og hjemme i Danmark er hun ambassadør for Børnecancerfonden. På den private scene er hun mor til datteren Alba på to år, som hun har sammen med kæresten Christian Sørensen. I maj måned i år fortalte Anna David i medlemsbladet AstmaAllergi, at hun lider af en alvorlig allergi, som endnu ikke er diagnosticeret. Anna David fik en dag en voldsom reaktion med brænden i ansigtet og en tunge, der hævede, lige efter kæresten havde serveret en kop grøn the for hende. Til bladet fortæller sangerinden, at hun lige nåede at råbe til kæresten, inden hun besvimede. Hun blev sendt hjem fra hospitalet efter behandling, men uden at lægerne havde fundet en diagnose. Allergien er årsag til, at Anna David nogle gange har været nødt til at aflyse koncerter. Det sker forhåbentlig ikke i aften - og forhåbentlig finder lægerne snart ud af, hvad det er for en allergi den unge sangerinden har, og hvordan den kan behandles. ;Fredag, 28. juni 2013
Anders Breinholt starter nyt show; TV-værten Anders Breinholt, der er ankermand på ”Natholdet” starter eget produktionsselskab sammen med Ricco Wichmann og Nordisk Film. Det skriver tvtid.tv2.dk. Det kommer til at hedde ”Pineapple Entertainment” og bestyrelsesformand Jacob Houlind fortæller om selskabets første satsning: - Anders og Ricco har med Natholdet siden 2010 fungeret succesfuldt som Nordisk Film TVs faste comedy-ben. Den primære forandring er, at vi nu formaliserer dette samarbejde yderligere i Pineapple. Natholdet på TV2 fortsætter i det nye selskab, som desuden er i gang med at udvikle et helt nyt talkshow til efteråret på TV2 Zulu. Vi håber, at masser af nye sjove programmer skal flyde gennem Anders' og Riccos kreative årer. En af stifterne bag det nye selskab, Anders Breinholt, der i sin tid startede som radiovært i DR, udtaler blandt andet i en pressemeddelelse: - Jeg er ekstremt stolt over at kunne fortsætte med at arbejde sammen med nogle af de dygtigste indenfor tv-/humorfeltet og nu også at være med til at hive nye mennesker ind på et lille, smidigt og ekstremt professionelt hold. Hvad det nye talkshow kommer til at indeholde, melder historien indtil videre ikke noget om.  ;Fredag, 28. juni 2013
Krasnik får stor pris: Martin Krasnik får stor pris;" ""Deadlines"" kontroversielle og pågående vært, Martin Krasnik, har fået råd til en lidt dyrere sommerferie. Han bliver i år tildelt Columbus-prisen på 50.000 kroner af FALS, Samfundsfagslærerne i Gymnasiet og HF og Forlaget Columbus. ""Martin Krasnik får Columbus-prisen 2013, fordi han holder stædigt fast i idealerne om kritisk journalistik og søger efter nye former, der kan realisere idealerne i en tid præget af professionaliseret, glat og ofte uigennemtrængelig politisk kommunikation"", lyder det i samfundsfagslærernes motivering for at give ham prisen.   Her hedder det også, at hans interviews er ""forfriskende, debatskabende og interessevækkende"".  Columbus-prisen bliver kun uddelt ved passende lejligheder til en person eller institution, som holder fast i de demokratiske idealer og gør det spændende at være lærer i samfundsfag. ";Fredag, 28. juni 2013
Christiane Schaumburg-Müller bliver forfatter;" Christiane Schaumburg-Müller O’Connor er en driftig dame – fra hendes hånd har man både set strømpebukser og nattøj, og til efteråret er der også noget for de, der vil vide, hvad TV-værtens skønhedstricks er. – Til oktober kan jeg præsentere ""Christianes Beauty Bog"" – en bog om hår og makeup. Step by step-guides, tips – do’s and dont’s samt personlige anekdoter fra mit liv i makeuppens verden. Den har været undervejs længe og er et projekt, jeg har lagt liv og sjæl i. Glæder mig til at vise jer resultatet. Knus en meget stolt bog-mama, skriver Christiane Schaumburg-Müller O’Connor på sin Instagram-profil. Se billedet Christiane Schaumburg-Müller har lagt op på sin Instagram ";Fredag, 28. juni 2013
James Gandolfinis enke holdt følelsesladet tale; James Gandolfini døde pludseligt i sidste uge af et hjertestop, kun 51 år, og i går fandt ”Sopranos”-skuespillerens begravelse sted i New York. Ved begravelsen holdt enken, Deborah Lin Gandolfini, 45 år, en tale. Det er kun ni måneder siden, hun fødte parrets datter. - Jeg savner dig forfærdeligt meget og vil altid elske dig. Tak for alle minderne og det smukke liv, vi havde sammen. Min ægtemand var en ærlig og elskelig mand. Han interesserede sig mere for andre, end for sig selv. Jim, noget af det, jeg elskede højest ved dig var at se, hvilken god far du var for Michael og Lily. Hvil i fred, sagde Deborah Lin Gandolfini i talen. Det skriver den norske avis VG. Også barndomsvennen Clinton Scott sagde nogle ord: - Han var den sødeste, mest ydmyge mand – helt modsat af Tony Soprano (Gandolfinis rolle i TV-serien ”Sopranos”, red.). Jeg er rystet. Vi har virkelig mistet en helt enestående mand. Ifølge avisen VG optog TV-kanalen HBO hele ceremonien – ikke for at vise den i fjernsynet, men for at kunne give optagelserne til James Gandolfinis familie. Det vides endnu ikke, hvor den populære skuespillers sidste hvilested vil være.      Foto: AOPRustvognen til James Gandolfinis begravelse i New York.  ;Fredag, 28. juni 2013
Hertuginde Catherines søster skjuler Wimbledon-druk med solbriller; Pippa Middleton og hertuginde Catherine er flere gange blevet set på tilskuerrækkerne til Wimbledon, og i år var ingen undtagelse for den kønne Pippa. Hun er selv en stor fan af sporten, og hun har endda skrevet en række artikler om den store sportsevent. I den nyeste klumme, som Pippa Middleton har skrevet for tidsskriftet The Spectator, afslører hun faktisk en lille hemmelighed, som de færreste nok havde gættet. LÆS OGSÅ:Se Pippa Middletons smukke kjole, der blev revet ned af hylderne her Hun har nemlig ikke hele tiden været helt ædru, når hun har hygget sig på tilskuerpladserne ved Wimbledon. - Pimm’s (en likør) er blevet identificeret med tennis-brandet – men det er en kliché. Uanset hvad er drikken stadig lækker at indtage. Jeg ville lyve, hvis jeg sagde, jeg ikke havde nydt et glas Pimm’s eller tre, når jeg har overværet en tenniskamp. Og det skal være en halv liter, for halvdelen af glasset er alligevel is (vil du have gode råd til at lave is, så henviser jeg til min bog ’Celebrate’). Jeg prøver på at gemme glasset under min stol og drikke, når kameraerne ikke fokuserer på mig. Et par store solbriller kan skjule hemmeligheden, og jeg kan falde lidt hen, uden nogen opdager det, hvis jeg har drukket for meget Pimm’s i solen, skriver Pippa Middleton. Du kan læse hele Pippa Middletons klumme her Kilde: Huffington Post ;Fredag, 28. juni 2013
Sidse Babett Knudsen bliver TV-vært; Sidse Babett Knudsen er i 2013 for første gang vært ”Zulu Comedy Galla” – og hun tager humor meget alvorligt, forsikrer den nye vært. - Jeg synes ”Zulu Comedy Galla” er et sjovt show. Jeg tager humor meget alvorligt, så derfor har jeg besluttet mig for ikke at være sjov i Operaen. Hvad der kommer til at ske, ved jeg endnu ikke, men jeg glæder mig helt vildt, siger en storsmilende Sidse Babett Knudsen, der for at understrege alvoren, er blevet fotograferet til lejligheden med en temmelig stram grimasse. ”Zulu Comedy Festival 2013” er en ti dage lang festival med shows på små og store scener i Storkøbenhavn. Både nye og kendte komikere gæster festivalen, bl.a. Simon Talbot, der har premiere på sit oneman-show ”Talle alene i verden”, samt Simon Jul, Martin Brygmann, Geo, Huxi Bach, Carsten Eskelund, Tobias Dybvad, Michael Schøt, Sebastian Dorset, Thomas Hartmann og en række udenlandske profiler. TV 2 Zulu sender også hele ugen det bedste comedy, så man kan også fejre festivalen derhjemme. ”Zulu Comedy Galla 2013” vises på TV 2 Zulu søndag 1. september fra klokken 20.00.     Per Bix / TV 2- Jeg tager humor meget alvorligt, så derfor har jeg besluttet mig for ikke at være sjov i Operaen, bedyrer Sidse Babett Knudsen.  ;Torsdag, 27. juni 2013
Nicoline fra De unge mødre: Jeg vil ikke have en kæreste; 19-årige Nicoline Holmquist Andersen er en af de nye unge mødre i Kanal 4´s populære TV-serie De unge mødre. Hun er alene med sin søn Lucas på et år, og hun har ingen ønsker om at møde en ny mand. -Jeg tror ikke, at jeg kan blive forelsket igen. Det har jeg ikke tid til. Det bliver også svært at finde en, som har lyst til hele pakken. Jeg har kun været på en eneste date som single, men det blev ikke til mere. Selvfølgelig har jeg brug for kærlighed, men det kan jeg jo også få på mange forskellige måder fra min søn, mine venner og min familie, fortæller Nicoline. Amanda Sisse fra de unge mødre har heller ikke datet i flere år. Læs hvorfor på udeoghjemme.dk Lucas' far har fundet en anden Sønnen Lucas på 1 år har været i dagpleje, siden han var 7 måneder. mor og søn nyder hverdagen sammen, og Lucas ser kun sin far Mikkel, 22, hver onsdag og hver anden weekend. - Mikkel har fundet en anden, og det gør lidt ondt. Jeg kan mærke, at jeg er helt ligegyldig for ham nu. Det var heller ikke meningen, at Mikkel og jeg skulle være kærester. Jeg blev ved med at afvise ham i starten, fordi jeg ikke havde tid til en kæreste. Jeg havde to jobs, og jeg kan bedst lide at have fuld kontrol, og den mister man jo, når man er to, som skal blive enige, fortæller Nicoline. Den første og eneste kæreste Nicoline og Mikkel nåede kun at være kærester i 2 år, før forholdet gik i stykker. Nicoline forklarer bruddet med, at hun ikke er god til at være nogens kæreste. -Jeg var vred hele tiden, og da Mikkel ikke rigtig siger noget, følte jeg, at jeg gik og skændtes med mig selv. Vi var flyttet i hus i Vejrum, og det var mig, som stod for alt det praktiske arbejde, følte jeg. Vi kunne ikke blive enige om, hvem der skulle gøre hvad, forklarer Nicoline. Et af de mest populære par fra De unge mødre har efter nogle turbulente år igen fundet kærligheden. Læs hvem på udeoghjemme.dk Mikkel var hendes første kæreste, og hvis det står til Nicoline, bliver han også den eneste i mange år frem. Rengøring mod kærlighedssorger Den unge mors barsel er slut, og snart starter hun på automekaniker-uddannelsen. Hverdagen går med at være mor for Lucas. Mens han er i dagpleje, passer Nicoline de huslige pligter hjemme i lejligheden. -Jeg har fået rengøringsflip. Jeg giver gulvene en ordentlig tur med støvsugeren hver dag. Hver anden dag vasker jeg dem, og jeg tører hele tiden af. Det kan godt være, at det er rengøringsvanvid, men jeg kan bare godt lide at her er pænt, siger Nicoline. Hun bruger rengøringen til at komme over bruddet med Lucas' far. Fordi han var hendes første kæreste, har hun ikke nogen erfaringer med at tackle et knust hjerte. Når hun støvsuger, føler Nicoline, at hun kommer af med sine frustrationer. Nicoline vil ud og rejse -Jeg tror aldrig, at jeg får mand eller flere børn. I stedet har jeg drømme om, at Lucas og jeg kan komme ud og rejse sammen. I virkeligheden skulle jeg nok have ventet med at blive mor, siger Nicoline. Da hun og Mikkel blev kærester, var de dog enige om, at de gerne ville have et barn. Men det var ikke Nicolines drøm at blive ung mor, da hun var yngre. -Jeg har altid troet, at jeg skulle ud og se verden. Men jeg fortryder ikke Lucas. Nu må han jo bare komme med. Jeg drømmer om, at Lucas og jeg en dag skal prøve at bo i udlandet – måske USA eller Australien, fortæller Nicoline. Indtil da bliver hun og Lucas boende i Struer og fortsætter i TV-programmet De unge mødre. ;Torsdag, 27. juni 2013
Michael Jackson til sønnen før sin død: De vil slå mig ihjel; I denne uge er det fire år siden, poplegenden Michael Jackson døde. Lægen, Conrad Murray, der gav sangeren en dødelig mængde af bedøvelsesmidlet Propofol blev senere dømt for uagtsomt manddrab og fængslet, men for de efterladte er der endnu ikke sat punktum i den tragiske sag. De har sagsøgt koncertmastodonten AEG Live for svimlende 31 billioner pund – svarende til omkring 270 billioner kroner. De mener, AEG Live tog mere hensyn til deres mulighed for at tjene store summer penge frem for Michael Jacksons helbred, og at det er AEG Lives skyld, Michael Jackson kom i kløerne på Conrad Murray og derigennem mistede livet. Omvendt mener AEG Live, at Michael Jackson selv var ansvarlig for at vælge Murray som læge. Det skriver avisen The Mirror. I går var det så den 16-årige Prince Jacksons tur til at komme i vidneskranken. Han fortalte, at hans far dengang frygtede, at de udmarvende prøver forud for den stort anlagte comeback-turné, ”This Is It”, som AEG Live stod bag, ville tage livet af ham. Det tog meget hårdt på Michael Jackson, der ikke kunne holde følelserne tilbage efter telefonsamtaler omkring den forestående turné, fortalte Prince Jackson: - Når han lagde røret på, græd han. Han sagde ’De vil slå mig ihjel, de vil slå mig ihjel’. Flere medier beretter, at afhøringen af Prince Jackson var meget følelsesladet, og ifølge thewrap.com fortalte sønnen også, at der ikke går en dag, uden at han tænker på sin far og savner ham: - Intet vil nogensinde blive det samme igen. Jeg kan ikke sove om natten, sagde Prince Jackson, mens han tørrede tårerne væk. Ifølge The Mirror fortsætter retssagen, der nu er på niende uge, indtil august måned.  ;Torsdag, 27. juni 2013
Jens Jørgen Brinch bisat: Farvel til en levende radiostemme; Kommentatorer fra TV og radio samt repræsentanter fra alle niveauer i den danske fodboldverden mødte op for at sige et sidste farvel til Jens Jørgen Brinch. Efter godt syv års opslidende sygdom tabte den kun 57-årige populære radiostemme til sidst kampen mod kræften. Omgivet af sin kone Pia og datteren Sara døde Jens Jørgen Brinch på hospice og torsdag middag blev han bisat fra Ansgars Kirken i Aalborg. Datteren Sara bar sin fars kiste sammen med sine fire fætre Jakob, Michael, Claus og Christian samt onkel Johan. ;Torsdag, 27. juni 2013
Robbie Williams og fruen køber hus til knap 80 millioner kroner; Sangeren Robbie Williams har netop købt en ejendom på den caribiske ø Mustique til en værdi af 9 millioner pund – knap 80 millioner kroner. Det skriver avisen The Sun. - Robbie har ledt efter et hjem i Caribien i et stykke tid. Han overvejede Bahamas, men forelskede sig i Mustique, og besluttede sig for at tage skridtet den sidste gang han og Ayda (hans kone, red.) besøgte stedet i maj, oplyser en kilde til avisen. Kendissted med privat atmosfære - Han har haft et fantastisk år med en udsolgt tour, og det hjalp dem med at tage beslutningen. Han og Ayda elsker stedets private atmosfære. Eftersom der kun er en håndfuld restauranter, vil han uundgåeligt støde ind i berømte naboer. De forestiller sig at bruge en masse tid der. Det er det perfekte sted at slappe af, uddyber kilden til the Sun. Og Robbies berømte naboer kan for eksempel være ”Rolling Stones”-legenden Mick Jagger, der har hus i nærheden. Også designeren Tommy Hilfiger, hertuginde Catherine og prins William holder efter sigende af den skønne ø, hvor Robbie Williams nu har købt fast ejendom. ;Torsdag, 27. juni 2013
Michèle Bellaiche undrer sig over fokus på kærestens alder; Siden TV-værten fortalte om sin nye kærlighed, der er 11 år yngre, er aldersforskellen mellem de to blevet et varmt emne Tidligere på året stod ”Go’ Aften”-værten Michèle Bellaiche frem og fortalte, at hun har fundet lykken med Kasper Daugaard, der sidder bag klaveret i bandet ”Lukas Graham”. At der netop er fokus på parrets 11-års aldersforskel, undrer den 41-årige TV-vært - Som journalist forstår jeg det måske godt, men jeg tænker kun over det, når jeg læser blade og aviser. Og det er jo heller ikke fordi, der er en forskel på 30 år. Det er jo kun 11 – og jeg kan ikke lade være med at tænke på, om der nu også var blevet skrevet om det, hvis det havde været en mand, der havde en 11 år yngre kæreste, siger hun til skriver tv2.dk.   På sin egen hjemmeside skriver hun: - Forstår ikke, hvorfor aldersforskel åbenbart er mere interessant, når kvinden er ældre end manden? Øv, troede vi var nået længere med ligestilling i Danmark. Det affødte flere hundreder ”synes godt om”-tilkendegivelser og mange støttende kommentarer både fra kvinder og mænd, der bakker Michèle Bellaiche op. ;Torsdag, 27. juni 2013
Kendisser beder for Nelson Mandela; Nelson Mandela, der blev verdenskendt for sin kamp mod Apartheid i Sydafrika og senere blev landets præsident, er ikke kun elsket i sit hjemland, men er et forbillede i hele verden. Det mærkes især nu, hvor den populære Mandela er indlagt på et hospital i Pretoria. Her har han været siden 8. juni, hvor han blev indlagt med en lungeinfektion. Siden da er det gået ned af bakke for den 94-åriges helbred, og hans tilstand vurderes som kritisk. Det skriver Hello Magazine. Flere kendisser tager nu de sociale medier i brug for at vise deres medfølelse og opbakning. Således skriver David Beckham på Facebook: - Dette er et vigtigt tidspunkt at vække Nelson Mandelas officielle arv til live på. Vis din støtte nu. Skab opmærksomhed omkring hans arv sammen med millioner af os her, skriver David Beckham under et link, der viser hen til det særlige Mandela Day Pledge. Den opfordrer til, at man på Nelson Mandelas fødselsdag den 18. juli bruger 67 minutter til at hjælpe andre – Nelson Mandela brugte 67 år på at hjælpe andre. - Del venligst denne opfordring til at gøre verden til et bedre sted – vi kan få det til at ske, skriver David Beckham endvidere. Fodboldsspilleren mødte første gang Nelson Mandela i 2003 og har siden omtalt ham som ”Sydafrikas faderfigur”. Også Hillary Clinton har vist sin støtte til Nelson Mandela. - Bill, Chelsea og jeg har sendt vores kærlighed og bønner til vores kære ven Madiba, hans familie og hans land i denne svære tid, skrev hun på Twitter med henvisning til Nelson Mandelas klan-navn Madiba. Formel 1-køreren Lewis Hamilton sender også støtte: - Mine tanker og bønner er med vores far Madiba, en af de mest betydningsfulde mænd i verden. Gud velsigne dig, Madiba. Sangerinden Rihanna har også tweetet sine tanker om Nelson Mandela: - Nelson Mandela… en af de mest utrolige mænd, der nogensinde har betrådt denne jord! Sender bønner til himlen for dig.  ;Torsdag, 27. juni 2013
”Sopranos”-stjerne begraves i dag; Den amerikanske skuespiller James Gandolfini, der døde pludseligt som 51-årig i sidste uge, bliver begravet i dag. Det skriver avisen Aftonbladet. James Gandolfini døde pludseligt af et hjertestop under en ferie i Italien, og ceremonien finder sted her til morgen lokal tid i Cathedral Church of Saint John the Divine på Manhattan i New York. James Gandolfini blev især kendt for sin rolle som Tony Soprano i TV-serien ”Sopranos”, men faktisk var han også en dygtig Broadway-skuespiller. Og netop Broadway viste skuespilleren den sidste ære i går aftes. Langs ”The Great White Way”, der henviser til gaden ved det kendte teaterdistrikt ved Times Square, blev neonlysene dæmpet i respekt for James Gandolfini, der blandt andet spillede med i ”On the Waterfront” og ”A Streetcar named Desire” i 1990’erne. ;Torsdag, 27. juni 2013
Mads Mikkelsen tvinger TV 2 til at aflyse program i aften; Portrætprogrammet ”Mads Mikkelsen – gangster & cowboyhelt”, som var programsat på TV 2 torsdag klokken 20.00, sendes alligevel ikke. Programmet fremgår selvfølgelig i BILLED-BLADETs TV-blad, men det bliver desværre ikke vist som planlagt. Her finder du BILLED-BLADETs online TV-guide I stedet sender TV 2 en genudsendelse af Felix Smiths reportageprogram fra tre dage sammen med musikeren Simon Kvamm. Årsagen til programændringen er ikke helt gennemskuelig, men ifølge TV 2 har der tilsyneladende været uklarheder om aftalerne mellem Mads Mikkelsen og TV-stationen. - Der har hersket uklarhed om aftalerne. Det har vi selv en del af ansvaret for, og derfor har vi valgt at respektere Mads Mikkelsens ønske, siger TV 2s nyhedschef, Jacob Nybroe, i hvis afdeling programmet skulle produceres. Portrætprogrammet om Mads Mikkelsen tog sit udgangspunkt i den aktuelle western ”The Salvation”, som skuespilleren medvirker i, men programmet ville også kigge tilbage på Mads Mikkelsen store karriere og højdepunkter fra de seneste ti år. Mads Mikkelsen ønsker ikke at være med Imidlertid har det vist sig, at Mads Mikkelsen havde en anden opfattelse af de aftaler, der var lavet i forbindelse med optagelserne til programmet, og derfor har Mads Mikkelsen eftertrykkeligt udtrykt ønske om ikke at blive eksponeret i et portrætprogram, forklarer TV 2. Nyhedschefen ærgrer sig over aflysningen af programmet, som tegnede et portræt af en meget dygtig og respekteret dansk verdensstjerne. - Sådan må det være, når der er slør i de aftaler, som er indgået, siger Jacob Nybroe. ;Torsdag, 27. juni 2013
Jens Jørgen Brinch bisættes i dag; Den kendte sportskommentator Jens Jørgen Brinch, der natten til i lørdags døde af kræft som kun 57-årig, bisættes i dag. Det skriver BT. Bisættelsen finder sted fra Ansgar Kirke i Aalborg i dag klokken 12.30, og mange kendte navne fra sportsverdenen ventes at dukke op. En af dem er Jens Jørgen Brinchs ven, TV3-sportsværten Jes Dorph Petersen, der fortæller til avisen, at sportskommentatoren ville have andet end ”mørk sorg”-stemning i dag: - Han sagde, det skulle være sjovt til det sidste. Han ville ikke bryde sig om mørk sorg ved sin bisættelse, så vi kan lige så godt give den lidt gas. Jes Dorph Petersen forklarer, at der efter bisættelsen vil være en privat sammenkomst, hvor det kan tænkes, han vil sige noget om sin ven: - Hvis jeg siger nogle ord om Jens Jørgen, bliver det ikke sørgeligt, men sjovt. For det ved jeg, han vil sætte pris på. Jes Dorph Petersen og Jens Jørgen Brinch mødte hinanden på Journalisthøjskolen i 1980. - Jens Jørgen var en af dem, der lige fra starten gjorde det største indtryk på mig. Vi klikkede fra starten og havde det bare pisseskægt, fortæller Jes Dorph Petersen til avisen og tilføjer, at han kommer til at savne sin ven.  ;Torsdag, 27. juni 2013
Lene Siel: Jeg valgte børnene frem for karrieren; Det er faldet den 44-årige sangerinde Lene Siel helt naturligt, at hun igennem sit liv er blevet mor til tre døtre, for hun har af natur altid været ansvarsbevidst. Men samtidig må hun indrømme, at det ikke altid har været let at jonglere en sangkarriere med det at være en nærværende en mor. Det har da også tvunget hende ud i at træffe nogle afgørende valg, som for det meste har været i børnenes favør. - Jeg har sagt nej til store ting i min karriere som eksempelvis en turné med Roger Whittaker, jeg fik tilbudt, da mine ældste piger var fem og seks år. Jeg skulle være væk et helt år, og det er jo svært at tage børnene med på turné så lang tid, når man ikke er superstjerne, så det kunne jeg bare ikke. Selv om jeg selvfølgelig kunne have fået hul på et større publikum, så har jeg ikke fortrudt det, for jeg kunne ikke have gjort det anderledes, siger Lene Siel. LÆS OGSÅ:Lene Siel voksede op med en alkoholisk far, men føler i dag ingen bitterhed mod ham. Læs, hvorfor hun har tilgivet sin far Hun fik sine to første døtre med 16 måneders mellemrum, da hun var midt i tyverne, og hun oplevede, at karrieren for alvor tog fart, da hun havde fået sit andet barn. Derfor var det svært at være til stede som mor, for der var altid nogen, der gerne ville have fat på Lene Siel. - Jeg oplevede ikke at være der med ro, fordi telefonen ringede hele tiden, og det hele var så spændende, fordi jeg optrådte på tv, og var ude med en ny plade. Min pladedirektør var da heller ikke glad, da jeg bad om et års barsel med mit tredje barn, men det gjorde, at jeg virkelig fik nydt hende igennem, siger Lene Siel, der blev mor til sin yngste datter Emma, da hun var midt i trediverne. Stor forskel på børnene Sangerinden måtte dog stå på scenen ’næsten til vandet gik’, som hun siger for, at der kunne tjenes penge nok til at holde barslen. Det store arbejdspres op til fødslen er Lene Siel overbevist om er en stor grund til, at datteren meldte sin ankomst for tidligt. Hun klarede sig heldigvis fint, og fik ubetinget opmærksomhed med fra sin mor i barselsgave. I dag er hun hele familiens efternøler. - Jeg fik virkelig nydt hende igennem. Jeg havde en anden og større ro, da jeg fik Emma, så hun har fået meget opmærksomhed, men så er der så nogle andre ting, hun kæmper med, fordi hun er så meget yngre. Hun bliver meget beskyttet af os alle, men det kan samtidig være svært for hende for eksempel at følge med i samtalen omkring middagsbordet, siger Lene Siel. Til gengæld oplever hendes ældste døtre, der i dag er 18 og 17 år, det store pres ved at være ung kvinde, og sangerinden kan godt være bekymret for de mange idealer, som de unge måler sig op af i dag. - Jeg synes, det må være svært, for de unge piger skal leve op til så mange ting i dag. De skal nærmest være små stars, skidedygtige i skolen og ekstremt tynde. Der synes jeg virkelig, at deres rollemodeller skal tænke sig om, for mange af deres idoler er virkelig for tynde. Der er også mange af pigernes skolekammerater, der har haft psykiske problemer, for der er meget fokus på tyndhed, skønhed og karriere for de unge piger. Da jeg var ung kunne man godt bare være lidt chubby og ikke føle sig presset over det, siger sangerinden. Næste stop for Lene Siels sommer-optrædener er sankthansaften i Tivoli, hvor hun giver koncert for de fremmødte på Plænen. LÆS OGSÅ:Læs om Lene Siels egne ynglings-sange i musik-interviewet med hende på soendag.dk ;Torsdag, 27. juni 2013
Ibi Støving: Min søn skal ikke opleve en svingdør med mænd; TV-værten på ”Go’Morgen Danmark” Ibi Støving, der for nyligt har fået BILLED-BLADETs TV-pris for Årets kvindelige TV-vært, har for første gang i de fem år, der er gået, siden hun gik fra sin søns far, den svenske fodboldspiller Tobias Grahn, åbnet sit liv og sit hjerte op for mand – nemlig balletdanseren Alexander Kølpin. Der har dog været småforelskelser, siger hun. – Men jeg har været meget pernitten med at lukke mit hjerte op igen for nogen. Jeg ville ikke have, at min søn skulle opleve en svingdør med mænd ind og ud, siger hun. Først nu kan jeg rumme kærligheden Og selv om der har været de småforelskelser, som hun kalder dem, så er det faktisk først nu, hun er klar til kærligheden. – Jeg har ærligt talt heller ikke kunnet rumme kærligheden før nu. Jeg ved ikke, om det er det berømte sår, der først skal læges og falde af og blive til et pænt ar, siger Ibi Støving. Jeg kan rumme kærligheden fordi det er HAM Og selv om hun er glad og forelsket, så er hun stadig bange for at fejle. – Men jeg er også vildt bange for at begå endnu en fejl. Derfor har det i virkeligheden handlet om at vente på den rigtige. Og måske vente på, at han fandt mig, frem for at jeg ledte efter ham. Og så skete det jo bare lige pludselig. At jeg var klar og kunne rumme kærligheden og rumme ham, det er kun, fordi det netop er ham, siger hun om mødet med og kærligheden til Alexander Kølpin. LÆS OGSÅ:TV-vært Cecilie Beck fortæller, hvorfor hun og Rasmus Tantholdt ikke skal have fælles børn LÆS OGSÅ:Ibi har set døden i øjnene tre gange – en af gangene var hun død i to minutter. På soendag.dk fortæller hun om de dramatiske oplevelser, og om hvad de har betydet for hendes liv ;Torsdag, 27. juni 2013
Downton Abbey: Se hvem der skal spille Coras bror; Den britiske TV-serie ”Downton Abbey”, der har gået sin sejrsgang i mange lande inklusive Danmark, har et rigt persongalleri – og fjerde sæson af serien er ingen undtagelse. Her bliver Cora Crawleys bror Harold introduceret i sæsonens sidste afsnit, skriver New York Times, der citerer en pressemeddelelse fra Carnival Films, ITV og ”Masterpiece”. Cora Crawleys bror Harold beskrives som en playboy, der ikke lader sig styre af normerne, og man forudser, at Harold, ligesom med Shirley MacLaines figur Martha, der er Cora Crawleys mor, vil sætte godset på den anden ende. Rollen som Harold bliver spillet af Paul Giamatti, der blandt andet tidligere har spillet titelrollen i miniserien ”John Adams”, som han vandt både en Emmy og en Golden Globe-pris for.  Hvornår danske seere kan se fjerde sæson af ”Downton Abbey” og Paul Giamatti, vides endnu ikke. Ifølge contactmusic.com ruller den over skærmen i Storbritannien senere på året, mens de amerikanske seere kan følge med fra 4. januar 2014. ;Onsdag, 26. juni 2013
Se Tori Spelling og børnene gå danse-amok ; Tori Spelling rundede i maj måned 40 år, og på sin blog har hun over flere afsnit fortalt, hvordan fejringen fandt sted. Nu kan man så også se en video af ”Beverly Hills 90210”-stjernen, der sammen med familien fejrer dagen med masser af dans. Ifølge Tori Spelling imponerede lille Hattie især i familiens hyggelige danse-video:- Jeg kan godt sige jer, af en 20 måneder gammel baby at være så har Hattie nogle fantastiske dansetrin. Bare en advarsel, inden du ser det: du vil sandsynligvis få sangen fra videoen på hjernen – i det mindste er det dog en god én, skriver Tori Spelling på sin blog.  ;Onsdag, 26. juni 2013
Casper Christensens nye film fik svær start; I sidste uge havde filmen ”Player” med Casper Christensen og Rasmus Bjerg i hovedrollerne premiere, og på trods af lunkne anmeldelser var der åbenbart et succesfuldt billetsalg den første weekend – 30.000 billetter var røget over biografdiskene. Det vurderede Nordisk Film i hvert fald i en pressemeddelelse. Ifølge filmmagasinet Ekko skal Nordisk Films udsagn om, at ”Player” slog den samtidige weekends ”Man of Steel”- billetsalg, dog tages med et gran salt. Superman-filmen havde allerede været på plakaten i en uge, og sammenligner man med andre films åbningsweekender, vender ”Player” den tunge ende nedad. ”Alle for to” solgte eksempelvis 107.000 billetter i åbningsweekenden, og også ”Jagten”, ”Den skaldede frisør” og ”En kongelige affære” passerede 100.000 billetter i åbningsweekenden. Ifølge filmmagsinet Ekko skal ”Player”, der er støttet på Det Danske Filminstituts kommercielle markedsordning, sælge 200.000 billetter, før succesen er hjemme. Det siger Claus Ladegaard, der er Dansk Filminstituts områdedirektør. - Vores forventning er, at der er et par hundrede tusinde, der går ind og ser den, gerne tre hundrede. Og der er ikke noget i åbningsweekenden, der gør os urolige, selvom man selvfølgelig altid gerne vil have højere tal, siger Claus Ladegaard til magasinet. Og områdedirektøren er fortrøstningsfuld omkring ”Player”s billetsalg. – Men tyder de foreløbige tal ikke på, at det næppe er sandsynligt, at den kommer over 200.000? - Nej, mit bud er faktisk, at den lander deromkring. Det er svært at bygge alt for meget på åbningsweekenden, fordi der har været fantastisk godt vejr og Skt. Hans. Den er jo også tænkt til at sælge stabilt hen over sommeren som den eneste danske film på biografmarkedet og i virkeligheden også den eneste komedie, der er lige nu, svarer Claus Ladegaard til Ekkos spørgsmål. Læs mere om ”Player” og Det Danske Filminstituts støtte til filmen i filmmagasinet Ekkos artikel her.     ;Onsdag, 26. juni 2013
Ibi Støving: Var vild med Alexander Kølpin som ung; I foråret kom det frem, at balletdanseren Alexander Kølpin og TV-værten på ”Go’morgen Danmark” Ibi Støving danner par. Han blev sidste efterår skilt fra sin kone gennem 13 år Sarah Zobel, ligesom Ibi Støving også har et forlist forhold i bagagen – for fem år siden gik hun fra den svenske fodboldspiller Tobias Grahn, som også er faderen til hendes søn. Men selv om Ibi Støvring først mødte Alexander Kølpin sidste efterår i forbindelse med optagelserne til TV 2-programmet ”Stjernerne på Slottet”, så har Ibi Støving faktisk haft et godt øje til Alexander Kølpin allerede, da hun var helt ung. Gemte udklip af Alexander i dagbogen - Jeg havde set ham på Det Kgl. Teater, da jeg var balletpige, hvor jeg så ham danse i Caroline Mathilde, fortæller hun til SØNDAG. Og ligesom mange af de andre balletpiger Ibi Støving dansede med, så var hun også vild med Alexander Kølpin.  - Alle vi balletpiger var vilde med ham. Jeg gik på Jydsk Balletakademi i Aarhus og havde klippet billeder af Alexander ud af bladene og lagt ind i min dagbog dengang. Det er en sjov tanke, at jeg har rendt rundt derovre i Aarhus for mange år siden og syntes, at han var så kær, siger Ibi Støving. LÆS OGSÅ:Ibi Støving har set døden i øjnene tre gange – en af gangene var hun død i to minutter. På soendag.dk fortæller hun om de dramatiske oplevelser, og hvad de har betydet for hendes liv. LÆS OGSÅ:TV-værten på Aftenshowet Maria Yde mødte sin mand for første gang, da hun var ti år. På soendag.dk fortæller hun hvordan det nu er endt sammen. ;Onsdag, 26. juni 2013
Ellen Hillingsø drømmer om at blive James Bond-skurk; Ellen Hillingsø afslører nye sider af sig selv i komedien Player, hvor hun spiller den tilsyneladende flinke ”Marianne”, der i en luksuøs hotelfoyer i Sydfrankrig redder verdens kedeligste advokat ud af en knibe – kun for at tørre ham for 10 millioner. Nu drømmer hun om at blive James Bond-skurk Ellen Hillingsø er filmaktuel i komedien Player, hvor hun spiller overfor Rasmus Bjerg i rollen som Marianne, der snyder ham for 10 millioner. Og hun er skræmmende god i rollen. Derfor forstår hun heller ikke selv, hvorfor hun ikke er blevet hentet til en James Bond film endnu. Det synes hun også selv. Det afslører hun i et interview med FEMINA i denne uge. - Jeg VIL jo være James Bond skurk – det er et spørgsmål om sekunder, før de ringer... Jeg nød virkelig at spille rollen. Selv om det er en komedie, skulle jeg tage kontakt til det dér mørke. Hun… vil… ikke… noget… GODT. Ellen Hillingsø vil helst selv det gode. Men hun kender det mørke rum fra sig selv. Kunsten er, siger hun hele tiden at huske sig selv på at vælge lyset og fravælge mørket. - Jeg har supererfaringer med at gå med det gode. Med at sige: ”Arh, Ellen – det er forfængelighed, når du reagerer sådan. Det er dit problem, det er ikke vedkommendes problem.” Jeg oplever ALTID, at jeg har et valg som menneske. Men nogle gange har hun alligevel valgt forkert. - Selvfølgelig har jeg det. For min erfaring er, at det er bedre at gå med det gode, og så kan du spørge, hvad min erfaring bygger på, og det er jo, at jeg har gjort det modsatte. Blive vanvittig gal f.eks. Jeg kan sige mange søde ting, men det skarpeste sværd er jo tungen – det tveæggede sværd. Ellen Hillingsø vil på flere måder end skurkemåden passe fremragende i en skurkerolle overfor ”shaken not stirred” elskende James Bond: - Jeg kan godt lide at få mig en sjus indimellem, siger hun til FEMINA. LÆS OGSÅ:”Vi snyder os selv, når vi tror, vi kan undgå at se ud som 60-årige ved at få gjort ting”. Ellen Hillingsø er ikke tilhænger af kosmetiske behandlinger – læs artiklen på femina.dk ;Onsdag, 26. juni 2013
Helle Thorning-Schmidt privat: Jeg er den skrappe derhjemme; Et stort ønske gik i opfyldelse, da Helle Thorning-Schmidt som 29-årig blev mor til datteren Johanna. I dag er hun mor til to teenagepiger – og Danmarks første kvindelige statsminister. Men hun forsøger stadig at leve et helt almindeligt familieliv, hvor hun minder sine døtre om lektier og deres daglige pligter. Når Helle Thorning-Schmidt træder ud af ministerbilen og går ind i sit rækkehus på Østerbro, smider hun som det første blazer-jakken og de høje hæle. Så trækker hun i cowboybukser, T-shirt og sutsko. Udenfor på den anden side af hoveddøren vogter PET, men indenfor er hun ikke statsminister. Når hun kommer hjem, er hun mor og ægtefælle. I dag er hendes døtre, Johanna og Camilla 16 og 13 år. Travle teenagere, som for det meste er omgivet af veninder i sofaen, når Thorning kommer hjem. I den sofa er der ingen, der lader sig mærke af, at moderen i huset faktisk er den, der bestemmer her i landet. Lykkeligt at blive mor – De driller mig virkelig meget. Jeg bliver nok mobbet hver dag. Det er sundt. Tit handler det om, at jeg siger tingene på en gammeldags måde, eller at jeg bruger nyt slang forkert, griner Helle, da hun møder Ude og Hjemme til et interview om den rolle, som hun ønskede sig brændende, længe inden hun havde drømme om at blive Danmarks første kvindelige statsminister: Rollen som mor. – Jeg kan sagtens huske den dag, jeg fandt ud af, at jeg var gravid. Det var helt vildt fantastisk. Jeg var 29 år, og jeg vidste, at jeg ville have børn, og at jeg havde fundet den rigtige mand. Men jeg blev også lidt forskrækket, og jeg fattede det ikke helt. Det gjorde jeg nok først, da Johanna var der. Det var en kæmpe omvæltning og en helt ny fase i vores liv. Hun husker en hektisk tid Thorning husker tydeligt den hæsblæsende følelse af at styrte ud ad døren i jagten på ikke at være den sidste til at hente, da hun stadig var småbørns-mor. – Inden jeg stillede op (til formandsposten i Socialdemokratiet, red.), tænkte jeg meget over, om jeg kunne have så små børn og være formand samtidig. Det var af og til meget presset. Men det er det jo for tusindvis af kvinder hver dag, siger Thorning, som selv voksede op i en lejlighed i Ishøj med en mor, der både tog en ekstra uddannelse og steg i graderne på jobbet, selv om hun var enlig. – Jeg har svært ved at se, hvordan det skadede os børn, at min mor arbejdede meget. Jeg håber heller ikke, det skader mine. Jeg tror godt, det kan lade sig gøre. Helle kender alt til dårlig samvittighed Selv kender hun dog udemærket til den dårlige samvittighed, som ingen mor nok kan sige sig fri fra. Men når den begynder at lure inde bag statsministerens målrettede ydre, har hun lært at stoppe op. – Nogle siger, at man skal glemme sin dårlige samvittighed. Det går jeg slet ikke ind for. Samvittighed er jo noget inde i en, som man skal lytte til. Især husker hun en svær periode, mens børnene var små, hvor hver morgen gik galt. – Det endte altid med skrig og skrål, og en eller flere af os, der løb ud ad døren og kom for sent. Vi var nærmest stressede, inden vi kom ud ad døren. Jeg blev simpelthen så ked af, at vi startede dagen på den måde uden at få talt med hinanden. Hvorfor skulle vi have sådan nogle morgener? Så slog det mig, at vi kunne stå et kvarter tidligere op. Og at vi kunne lægge tøj frem og pakke vores tasker aftenen før. Det lyder banalt, men det hjalp så meget. Børnene skal hjælpe til At morgenerne hos statsministeren ser ud ligesom hos naboerne, kommer måske bag på de fleste. Men hendes privatliv er faktisk overraskende normalt. Hjemme hos hende er der ingen au pair. Eller køkkenpersonale. Eller særlige privilegier for børnene. De to piger har fast tjansen med at lægge familiens rene vasketøj sammen, ligesom de hver dag skal hjælpe til, når opvaskemaskinen skal tømmes, bordet skal dækkes, eller badeværelset skal gøres rent. – Nogle gange synes jeg, at jeg skal sige det lidt mange gange til dem, men de er nu gode til at hjælpe. Vi er jo en husholdning, hvor vi alle sammen har et ansvar. Jeg er nok den skrappe hjemme hos os. Det er nok fordi, jeg har en mening om ALT. Sådan er statsministerens teenage-regler Lektier – Jeg spørger hver dag, hvilke lektier de har for. De synes helt sikkert, jeg er for meget efter dem. Men jeg er lidt gammeldags og synes, det er vigtigt, at man gør sit bedste. For mig handler det ikke så meget om karakterer, men om, at man skal gøre sig umage. Facebook – De skal selvfølgelig have deres private rum, men en gang imellem spørger jeg, om jeg må se Camillas Facebook-profil. Bare for at se, hvad der sker. Jeg har stærke holdninger til, hvilke billeder unge piger skal lægge ud. Mine børn er meget fornuftige, men vi taler da om andre piger, der lige trækker bh-stroppen ned og lægger et billede ud. Det er jeg meget imod. Pligter – Det er vigtigt, de har pligter, for vi er nødt til at hjælpe hinanden. Pigerne har ansvaret for at folde rent vasketøj sammen og skal desuden hjælpe til med hverdagens pligter som at tømme opvaskemaskinen og dække bord. Hvis huset bliver lidt kaotisk, tager vi også lige 20 minutter sammen, hvor vi hjælper hinanden med at rydde op. Fester – Jeg synes, man skal holde igen med alkohol, så længe man kan. Men vi prøver at lære vores børn mådehold i stedet for forbud, når det handler om alkohol. For man må jo erkende, at på et tidspunkt starter det. For mig er det vigtigt at være åben om det, og vi ved nogenlunde, hvad der sker. Tror jeg. Teenagere fortæller selvfølgelig ikke alt, men jeg har en god fornemmelse. Lommepenge – Vi giver lommepenge, og Johanna har et fritidsjob. Det synes jeg er rigtig fint. Jeg havde selv en masse fritidsarbejde. Jeg gav lektiehjælp, gjorde rent og arbejdede i grillbaren i Bilka. LÆS OGSÅ:Jagten på succes, kan også stige en til hovedet. Bubbers kone Christina Ibsen valgte at forlade sin mand - og beskeden var kort, men kontant. Læs hvad hun sagde på udeoghjemme.dk LÆS OGSÅ:Det kan være hårdt at have teenagere - derfor meldte Rikke sig selv og datteren Emma til programmet ’Ingen kære mor’. Det ændrede mor og datters forhold. Læs hvordan på udeoghjemme.dk ;Onsdag, 26. juni 2013
Her er Nicklas Bendtners luksus-lejlighed til 13 mio. kr.; Med udsigt ud over vandet ved Langebro og Kalvebod Brygge og med gåafstand til Tivoli, har Nicklas Bendtner netop underskrevet papirerne på sine nye hjemlige rammer. Det skriver bt.dk. Lejligheden var i udbud til 15 millioner kroner, men Bendtner kunne nøjes med at betale 13,2 millioner kroner for de 339 kvm tæt ved Tivoli, skriver avisen. Matriklen ligger på H.C. Andersens Boulevard i København, og er fordelt på to etager i ægte penthouse-stil med stor tagterrasse. Det vides ikke om Bendtners kæreste Julie Zangenberg er rykket med ind på adressen, men skulle det være tilfældet, så har parret da plads nok til deling. Du kan se annoncen for boligen på Boliga her. ;Tirsdag, 25. juni 2013
Se hvad Lene Siel gerne vil arbejde med; Lene Siel, der i en del år har glædet mange med sin sang, fortæller i et interview til Politikens tillæg ”Lørdagsliv”, at hun holder meget af at arbejde med boligindretning. På spørgsmålet om, hvad der især kan begejstre hende, svarer Lene Siel: - Jeg gider ikke købe tøj, men fristes af møbler, boligudstyr og blomster. Hvis jeg ikke levede af musik, ville jeg nok gå efter at blive indretningsarkitekt. Jeg har indrettet vores stue på hundrede forskellige måder, og vores anneks er proppet med møbler fra loppemarkeder! Jamen, jeg elsker møbler og har et eller andet med gamle møbler, som jeg vil sætte i stand, fortæller Lene Siel til avisen. Hendes seneste større køb er også i boliggenren - En liggestol, som jeg købte spontant, da jeg så den i butikken, der ikke havde de stole, jeg var kommet efter. Og det næste, jeg skal skillinge sammen til, bliver nok nogle kurvemøbler og et plankebord til vores sommerhus. Efter i årevis at have lejet det samme i Marienlyst har vi for nyligt selv købt, siger hun. Lene Siel har siden 1991 solgt over 1 million plader, og Sankt Hans aften optrådte hun i Tivoli.     ;Tirsdag, 25. juni 2013
Arven til Erik Damgaards børn er forsvundet; Da Erik Damgaard og hans bror tilbage i 2002 solgte deres selskab Navision til Microsoft, blev de to brødre styrtende rige. Salget indbragte angiveligt 11 milliarder kroner. Erik Damgaard tænkte på at sikre sine to børns fremtid og oprettede i sin tid to investeringsselskaber med børnenes navne, og på højdepunktet i 2007 nåede formuerne i hvert af de to selskaber næsten 58 millioner kroner. Siden er det gået gevaldigt ned ad bakke. I 2008 tabte hvert af selskaberne 55,5 millioner kroner og året efter i 2009 tabte de yderligere 11 millioner kroner hver, hvorefter børnenes arv var formøblet, skriver Berlingske Business. Ifølge avisen har Sø- og Handelsretten nu taget de to selskaber, Sebastian Damgaard Invest ApS og Marie-Louise Damgaard Invest ApS, under konkursbehandling. Der er hverken indsendt regnskaber for 2011 eller 2012. Det sendte sidste år de to selskaber i skifteretten, fordi de havde overskredet fristen for regnskabsaflæggelse. Og nu er der altså sat en konkursbehandling af selskaberne i gang, skriver Berlingske Business. ;Tirsdag, 25. juni 2013
Victoria Beckham vil se manden i en bestemt filmrolle; Celebrity-parret David Beckham og fru Victoria er i øjeblikket i Kina, og her fortalte fodboldspillerens bedre halvdel, at hun mener, husbonden vil gøre sig godt i en bestemt film. Det skriver avisen The Sun. David Beckham fortalte, at han har venner i branchen - Tom Cruise er en af vores rigtig gode venner. Men jeg tror ikke, jeg har nogle planer om at blive skuespiller. Jeg tror ikke, jeg ville være særlig god til det. Victoria Beckham havde dog en anden mening: - Jeg tror, du ville være rigtig god til at spille skuespil. Tror du ikke, han ville være rigtig god til at spille skuespil, spurgte hun intervieweren og tilføjede: - Jeg tror, du ville være fantastisk. Jeg synes, han skulle være James Bond. Han ville være en god James Bond! Og måske var det netop tanken om ægtemanden som James Bond, der for nyligt fik den tidligere ”Posh Spice” til at lyse op i et kæmpesmil, som David Beckham fotograferede og lagde på Facebook med ordene: - Se selv. Jeg sagde jo, hun smiler. Se billedet her. ;Tirsdag, 25. juni 2013
Vicki Berlin er med i næste års Cirkusrevy; Skuespilleren Vicki Berlin, der denne sommer gør lykke i Rottefælden i Svendborg, skal næste sommer vise talentet i Cirkusrevyen. Det skriver Ekstra Bladet. Den 35-årige skuespiller er lykkelig ved udsigten til, at hun skal optræde i det navnkundige telt på Dyrehavsbakken. - Jeg elsker revy, og jeg lyver ikke, når jeg siger, at det er en livsdrøm at være med i Cirkusrevyen. Jeg er helt rundt på gulvet, fortæller Vicki Berlin til avisen. Hun var så glad for at få tilbuddet, at benene svigtede, da Torben Træsko, revyens direktør, ringede hende op: - Faktisk måtte jeg sætte mig ned på gulvet, for mine ben kunne ikke længere bære mig, fortæller den glade skuespiller. Næste sæson skal hun blandt andre spille sammen med Niels Ellegaard og Henrik Lykkegaard. Første gang man kunne se Vicki Berlin i revysammenhæng var i Bornholmerrevyen, og hun har også spillet med i Nykøbing F. Revyen, hvor hun modtog prisen som ”Årets Revykunstner” – også kendt som ”Årets Dirch” – i 2011.   - Jeg skylder Martin Miehe-Renard stor tak for at give mig chancen i Bornholmerrevyen - og også en stor tak til Flemming Krøll for at give mig så godt et materiale i Nykøbing, at jeg kunne få den fantastiske pris, siger Vicki Berlin til Ekstra Bladet. ;Tirsdag, 25. juni 2013
Se Tori Spellings 40-års fødselsdagskage; Da Tori Spelling den 16. maj rundede 40 år, blev fødselsdagen fejret med en udflugt til Mexico, og selvfølgelig skulle ”Beverly Hills”-stjernen ikke undvære en fødselsdagskage på den store dag. Det var en farverig én af slagsen, dekoreret efter alle kunstens regler og serveret på en mexicansk strand med familien til at hjælpe med at puste lysene ud. Se et billede af kagen på Tori Spellings blog her. ;Tirsdag, 25. juni 2013
Se Jes Dorphs luksuslejlighed – nu er den til salg; Godt halvandet år efter TV-værten Jes Dorph-Petersen blev skilt fra sin kone Lena, har det tidligere ægtepar nu besluttet sig for at sælge deres fælles villalejlighed i Hellerup. Boligen i to etager ligger på en af landets dyreste veje, Jacobsens Allé, og kom på markedet i dag med en udbudspris på syv millioner kroner, hvilket er ca. 5,4 millioner kroner mere, end Jes Dorph og hans ekskone gav for de to etager i slutningen af halvfemserne. Det skriver Boliga Kendte. Salget af de 199 kvadratmeter bolig er lagt i hænderne på ejendomsmæglerkæden Home, der blandt andet fremhæver lejlighedens beliggenhed få hundrede meter fra Øresund og Strandvejen, en stor solrig grund, privat terrasse og herreværelse/børneværelse. Jes Dorph Petersen er for længst flyttet fra villalejligheden og bor nu i en anden lejlighed - også i Hellerup – sammen med sin kæreste og kommende kone Louise Lehrmann, der er chefredaktør på Bolig Magasinet. Parret kan i øjeblikket følges i TV 2-programmet ”Store Boligdrømme”, hvor man kan få et indblik i deres renovering af Louise Lehrmanns sommerhus i Tisvilde i Nordsjælland. Se Jes Dorph-Petersens luksuslejlighed her   ;Tirsdag, 25. juni 2013
X Factor-publikum rykkes fra audition til bootcamp; Da ”X Factor” tog sin begyndelse i 2008, skulle håbefulde deltagere første gang møde dommerne uden andre tilstedeværende end produktionsfolk og kameraer. Senere var det så både de tre dommere og en sal fuld af publikum, deltagerne skulle forsøge at gøre indtryk på. I den kommende sæson vender ”X Factor” tilbage til det oprindelige udgangspunkt, fortæller Jan Lagermand Lundme, DR’s underholdningschef, til dr.dk/xfactor: - Når publikum ikke er der, bliver det mere intimt og kommer tættere på. Der er mere koncentration, når der bare er tre dommere og én solist eller gruppe. Og det bliver nemmere for deltageren at glemme, at der er kamera på. Vi har haft lyst til at gå tilbage til begyndelsen for at forny programmet. Og i det lille rum kan vi fortælle nogle nye historier. Samtidig undgår vi, at dommerne lader sig påvirke af publikum eller føler, de skal underholde dem. For de er der udelukkende for at vælge de helt rigtige deltagere, fastslår han. Underholdningschefen tilføjer, at der kommer til at være publikum et andet sted i programmet: - Planen lige nu er, at der skal publikum på til superbootcamp. På den måde bliver det en mere naturlig udvikling: Deltagerne starter alene i rummet med dommerne. Når de bedste af dem er gået videre, skal de vise, hvad de kan foran et publikum. DR er i øjeblikket i gang med at finde ud af, hvem der skal være dommere i næste sæson, og i løbet af sommeren precaster man deltagere i Aarhus og København. ;Tirsdag, 25. juni 2013
Paris Jackson skal indlægges; Den 15-årige Paris Jackson, der er datter af poplegenden Michael Jackson, har langt fra haft det nemt på det seneste. I starten af juni blev hun indlagt på hospitalet, efter hun havde taget piller og skåret i sig selv med en kniv, og ifølge magasinet People skal hun efter sigende snart flyttes til et behandlingscenter uden for Californien, hvor hun både skal modtage skoleundervisning og terapi. Ifølge magasinet er beslutningen taget af Paris Jacksons mor Debbie Rowe og en af pigens værger, Michael Jacksons mor, Katherine Jackson. En kilde fortæller til People, at bedstemoderen frygter, Paris Jackson har fået de ”forkerte venner” i Los Angeles. - Det har været så hårdt for Fru Jackson. Hun bliver ved med at sige, at hun ikke har nogen erfaring med, hvordan sådan en situation skal tackles, fortæller kilden, der også oplyser, at Paris Jackson efter sigende skal være hospitalsindlagt mindst en uge endnu, inden hun angiveligt flyttes til et behandlingscenter.  ;Tirsdag, 25. juni 2013
Puk Rebecza fra De unge mødre savner sin afdøde datter;" Puk Rebecza Bambini fra De unge mødre lider stadig under tabet af sin datter Malou, som aldrig nåede at se dagens lys. Da Puk og Jacob flyttede til Fanø for to år siden, blev Malou liggende i sit gravsted i Varde. Men det var for hårdt for Puk at efterlade hende. Malous gravsted blev derfor flyttet til Fanø, så hun stadig kan være tæt på familien. - Når jeg kigger på mine drenge, og ser hvordan de vokser, tænker jeg tit, at hun kunne stå imellem dem. Malick skal snart starte i 1. Klasse og Liam fylder snart tre, siger Puk. - Hvis Malou havde levet, ville hun jo være en stor pige i børnehave. Jeg forestiller mig, hvordan hun ville se ud, fortæller Puk om sin sorg. Når det gør for ondt at tænke på Malou, hjælper det Puk at skrive sine tanker ned. Puks brev til sin datter Ude og Hjemme har fået lov at bringe et brev, som Puk har skrevet til sin dødfødte pige Malou. Hun døde blot to dage før sin fødsel i juli 2008. ""Engel du er savnet Jeg troede endelig smerten ville forsvinde lidt, bare lidt. At man ville kunne acceptere det og komme videre. Hmm, jeg har accepteret det er sket, men jeg kan ikke acceptere, at jeg mangler min datter. Mit savn til hende er der hver eneste dag, det forsvinder aldrig, mit håb. Hmm, hvilket håb?!! Hun kommer jo aldrig tilbage.Lykken ville være, hun gjorde. Jeg er ikke alene om det savn, men det er som om, der ikke rigtig er nogle, der forstår det, man sidder med i sig. Alle siger ’åhh, jeg forstår dig, men gør du virkelig?? Har du prøvet det? hvorfor så sige det?’ Værdsæt det I har, I ved ALDRIG, hvornår I mister det! En stille mandag aften sidder jeg helt alene, og 1000 ting venter på at blive klaret, inden jeg selv finder sengen, men jeg har kun overskud til at skrive til hende - om hende. Hun var så perfekt, måske alt for perfekt. Hvorfor skulle det ramme mig? Hvad gjorde jeg forkert, hvorfor ku jeg ikke lukke af og lade være at stresse mig selv så meget dengang? Føler, et kæmpe sår i mig ikke vil hele.Hun er så stort et tabu for mig for at beskytte mig selv og klare mit liv uden tårerne, der står i kø for at komme ud. Men mon det er sundt? Er efterhånden begyndt at tvivle. Savner hende så meget. Mangler hende så ufatteligt i mit liv og i min hverdag. Hvis jeg bare havde vidst, du havde det skidt lille skat, så havde jeg gjort noget. Vi fik ikke en gang sagt farvel. Jeg ville vise dig hele verden. Jeg ville gøre alt for dig. Håber vi ses igen!  Jeg elsker dig.""  LÆS OGSÅ:Fødslen af Puks yngste dreng, Liam, blev også en meget bevægende oplevelse pga. mindet om Malou. Læs den rørende beretning på udeoghjemme.dk LÆS OGSÅ:Det er ikke kun livet som voksen, som har været hårdt for Puk. Også hendes barndom har været fyldt med sorg. Læs hvorfor på udeoghjemme.dk ";Tirsdag, 25. juni 2013
Michèle Bellaiche flytter sammen med kæresten; I vinters slog det gnister mellem TV-værten Michèle Bellaiche, 40, og pianisten i bandet ”Lukas Graham”, Kasper Daugaard, 29, og nu er de to turtelduer flyttet sammen. Det skriver Ekstra Bladet. - Det er rigtigt, at vi er flyttet sammen. Det er noget, der er sket for ikke så længe siden. Og med hensyn til aldersforskellen er det ikke noget, vi tænker over i det daglige, fortæller hun til avisen.  Tidligere har Michèle Bellaiche fortalt, at parret mødte hinanden gennem fælles bekendte. Kasper Daugaard er søn af Shu-bi-dua-guitarist og tandlæge Kim Daugaard. ;Tirsdag, 25. juni 2013
Camilla Plums hest slået ihjel; TV-vært, kogekone og forfatter Camilla Plum er blevet centrum i en besynderlig sag om en død shetlandspony i Nordsjælland. Ifølge Frederiksborg Amtsavis blev en hovedløs hest fundet på Tisvildeleje Strand lørdag aften med bugen skåret op. Dagen efter blev hestehovedet så fundet i en sommerhushave ud for det sted, hvor kroppen lå, og dette sommerhus tilhører ifølge avisen Camilla Plum. - Jeg kontaktede selv politiet søndag morgen for at efterlyse min hest, som jeg ellers havde haft gående ved mit sommerhus i cirka ti dage. Hvad der er sket med den, vil jeg overlade til politiet at finde ud af, siger Camilla Plum til Frederiksborg Amts Avis. Nordsjællands Politi sigter nu tre personer for grov mishandling, og ifølge sigtelsen skulle de have skamferet eller medvirket til at skamfere den tre år gamle hest med en kniv. Politikommissær Henrik Seier meddeler til avisen, at man ikke vil udtale sig yderligere om de sigtedes identitet eller deres tilknytning til dyret eller det sted, hvor det blev fundet.  ;Tirsdag, 25. juni 2013
Caroline Wozniacki afslører, hvordan hun mødte kæresten; Den tidligere verdensetter Caroline Wozniacki fortæller nu sammen med kæresten, den irske golfspiller Rory McIlroy, hvordan de to elitesportsudøvere fandt kærligheden. Det skriver Ekstra Bladet, der citerer avisen The Times. Rory McIlroy fortæller, at han første gang så den danske tennisdarling i levende live ved US Open i 2010. – Det var første gang, jeg så hende i virkeligheden. Jeg kunne lide hende i hendes tætsiddende, sorte dragt, eller hvad det nu var. Min caddie kan bekræfte, at jeg bavlede løs om det i tre uger. Jeg beundrede hende på afstand. Så tog jeg til Wimbledon året efter for at se kvartfinaler. Jeg troede, hun skulle spille mod Maria Sharapova, men det skulle hun ikke, fortæller han. Næste gang de to mødtes var ved sværvægtskampen i Hamburg mellem Wladimir Klitschko og David Haye. – Jeg var sammen med en ven, der havde billetter, og klokken 01 sidder jeg pludselig i et fly mod Hamburg uden hotel eller noget. Jeg kom lidt sent til kampen, gik ned ad trappen og så Rory. Han sad på tredje række og stirrede. Først troede jeg, at han kiggede på en bag mig. Han blev bare ved med at kigge. Han havde en mørkhåret pige siddende på sin venstre side, og jeg tænkte, at det var ret uhøfligt, når han nu havde sin kæreste med, mindes Caroline Wozniacki. – Jeg sad på første række ved siden af Klitschkos manager, og tænkte: O.k., jeg går hen og præsenterer mig selv, siden han kigger sådan på mig: ’Hej, jeg er Caroline, og jeg vil gerne ønske dig tillykke med US Open’, fortæller tennisspilleren, der ikke behøvede at frygte, at pigen ved siden af var Rorys kæreste. Det var i stedet Carl Frochs kæreste. Inden aftenen var omme, havde Caroline Wozniacki og Rory McIlroy udvekslet telefonnumre, og golfspilleren spildte ikke tiden. – Jeg ville sms’e til hende for at mødes senere, men jeg løb tør for strøm og for rundt for at finde en oplader: ’Jeg er nødt til at skrive til hende, jeg er nødt til at skrive til hende’, tænkte jeg bare. Jeg havde sagt, at vi nok skulle nogle stykker ud sammen, og at jeg boede på det hotel, og om hun ikke kiggede forbi, fortæller han. Da Caroline fandt gruppen, lod de andre venner parret være alene tilbage, og så fløj tiden ellers af sted. – Vi bestilte en drink, men rørte den dårligt. Vi snakkede bare i fire timer, indtil en fyr pludselig prikkede mig på skulderen, og så var det blevet lyst udenfor, uden at vi havde opdaget det. To år senere er vi sammen, vi er forelskede og et dejligt sted i vores liv, siger Rory McIlroy. Men hvordan holder parret så kærligheden vedlige, når de begge har travlt med hver deres sportskarrierer og rejser rund til turneringer? Det handler om planlægning, fortæller golfspilleren: –Alle ved, hvordan det er at være forelskede og ønske at få noget til at fungere. Det er der, vi er. Jeg kan få det til at passe til Carolines. Den længste periode, vi har været væk fra hinanden på det seneste, var tre uger, og det er den maksimale tid, vi vil være væk fra hinanden. – Jeg tænker, at hvis du virkelig ønsker noget, så er det ikke så svært at få det til at lykkes. Det kræver selvfølgelig nogen planlægning og nogle anstrengelser, men hvis du virkelig ønsker det, så går det også, tilføjer Caroline Wozniacki.     ;Mandag, 24. juni 2013
Se hvilken sangerinde Peter Mygind sender fanmail til; Peter Mygind fortæller i et interview til Søndagsavisen, at han godt kan finde på at sende skriftlig ros af sted i cyberspace. Adspurgt om, hvorvidt han nogensinde har sendt en fanmail, svarer den 49-årige skuespiller og TV-vært: - Det gør jeg en gang i mellem. Hvis der er nogle, der gør noget fedt, så har jeg rost dem. Jeg tror, den sidste musiker, jeg sendte til, var Marie Key (dansk sangerinde, red.), men jeg tror ikke, hun har læst det – det var på hendes hjemmeside på Facebook, og der var et par tusinde andre kommentarer. Men jeg har også sagt til hende, hvor skøn hendes musik er, engang jeg mødte hende. ;Mandag, 24. juni 2013
”Fifty Shades of Grey”- instruktør er fundet; Producenterne Universal Pictures og Focus Features står bag filmatiseringen af erotik-bestselleren ”Fifty Shades of Grey”, og de kan nu fortælle, hvem der skal sidde i instruktørstolen. Det skriver Jyllandsposten. Det er kunstneren og filmskaberen Sam Taylor-Johnson, der skal forsøge at få bogens dampende stemning overført til filmlærredet, og den 46-årige instruktør har tidligere stået bag John Lennon-filmen ”Nowhere Boy”, ligesom hun også har lavet et videoportræt af den legendariske fodboldspiller David Beckham, der sover. Det værk kan ses på National Portrait Gallery i London. Hvem, Sam Taylor-Johnson skal instruere i filmen og hvornår, den får premiere, vides endnu ikke. ”Fifty Shades of Grey”-trilogien af E. L. James har ifølge avisen solgt over 70 millioner eksemplarer.  ;Mandag, 24. juni 2013
Silas Holst: Rendyrket, borgerlig idyl; Danseren Silas Holst, der skal giftes den 1. juli, er jublende lykkelig for at have fundet lykken med sit livs udkårne Johannes Nymark. I et interview til Ekstra Bladet fortæller den kommende brudgom, at kærligheden og det nye liv er ”borgerlig idyl”. - For mig har det seneste år været utroligt. Der er sket så meget, at jeg næsten ikke selv kan følge med. Det har været en revolution i forhold til min hidtidige livsførelse, og jeg har nydt hvert sekund. Da jeg blev kæreste med Johannes, vidste jeg, at jeg var kommet i hus. Aldrig har jeg været i et forhold, hvor jeg i den grad har følt mig tilpas, og hvor jeg konstant blev mere glade og tryg for hver dag. I sommer blev vi forlovet, og nu skal vi giftes om en god uge. Det giver mig en helt ufattelig lykkefølelse, fortæller Silas Holst til avisen. - Pludselig blev det klart, at vi skulle flytte sammen. Men så skulle vi jo også liiiige have solgt begge vores tidligere lejligheder og finde en ny i fællesskab. Det lykkedes, og vi bor skønt nu. Det er rendyrket, gammeldags, borgerlig idyl, og for at det ikke skal være løgn, har vi også købt et sommerhus nu. Så kan man vist ikke blive mere etableret som par, tilføjer han grinende. - Der er intet smart eller moderne over vores hus, fortæller Silas Holst om huset, der ligger i Brøndby. - Vi ønskede os noget originalt, og det har vi fundet. Det er virkelig gammeldags og helt vores smag. Her kan vi så sidde og drikke rødvin og spille canasta i tosomhed eller med vennerne. Kan det blive meget bedre? tilføjer han. Silas Holst danser i øvrigt ikke med i efterårets ”Vild med dans”, fordi han spiller hovedrollen i musicalen ”Crazy for You” i stedet for. ;Mandag, 24. juni 2013
Lotte Mejlhede flytter til Bruxelles; Lotte Mejlhede, der for tiden kan ses på TV 2 News i de politiske magasiner ”1240 K” og ”Tirsdagsanalysen” skifter til nytår Danmark ud med Bruxelles. Det skriver TV 2 i en pressemeddelelse. Lotte Mejlhede skal afløse den nuværende Europa-korrespondent Olav Christensen, der rejser tilbage til Danmark for at være kanalens Christiansborg-reporter. Den 46-årige TV-vært glæder sig til at rykke teltpælene op og drage til den belgiske hovedstad sammen med sin mand, Bjarke Ørsted, der er fotograf, og deres syvårige datter. - Jeg har altid haft lyst til at drage med journalistikken uden for landets grænser, og jeg har gjort det et par gange som freelancer. Nu får jeg mulighed for at gøre det permanent, og det glæder jeg mig utroligt meget til. Jeg håber, at jeg kan bruge min store passion for politik - og kombinere dansk politik med Europa-politik - og jeg går til opgaven med en blanding af forventning, glæde og stor ydmyghed, udtaler Lotte Mejlhede i pressemeddelelsen. ;Mandag, 24. juni 2013
Jes Dorph så forkert på datoen;" TV3-sportsværten Jes Dorph-Petersen havde vist ikke fået gnedet søvnen helt ud af øjnene, da han søndag morgen hentede aviserne i postkassen. Ifølge SE og HØR kritiserede han på sin Facebook-profil aviserne Berlingske og Politiken for ikke at nævne lørdagens tragiske ulykke under motorløbet Le Mans, hvor den danske kører Allan Simonsen mistede livet. Senere måtte Jes Dorph-Petersen dog erkende, at han havde taget fejl og han undskyldte ifølge SE og HØR miséren på sin Facebook-profil: - UNDSKYLD UNDSKYLD & UNDSKYLD til Berlingske og Politiken fra mig:Jeg har netop slettet en opdatering her på Facebook, hvor jeg harcelerer over, at de to avisers søndagsudgaver ikke omtaler, at en dansk racerkører i går blev dræbt under Le Mans løbet.MIN KRITIK ER TOTALT UBEGRUNDET og skyldes en pinlig, selvforskyldt fejl - eller rettere, at jeg ikke undersøgte omstændighederne ordentligt: I min private postkasse denne morgen lå godt nok både Berlingske og Politiken, som jeg derefter gennemlæste og blev vrede på.Hvad jeg ikke så og undersøgte er, at det var lørdagsudgaverne (jeg var ikke hjemme  igår), jeg havde læst.Siden har jeg fundet mine søndags-aviser - de var lagt ""forkert"" på en nabos dørmåtte. Og i begge er ulykken og dødsfaldet naturligvis nævnt.SÅ IGEN UNDSKYLD TIL POLITIKEN OG BERLINGSKE. To strålende, velskrevne, fyldige, interessante, perspektivrige, veloplagte og læsværdige aviser. ";Mandag, 24. juni 2013
Ibi Støving: Sådan mødte jeg Alexander Kølpin; Da Ibi Støving i efteråret 2012 skulle deltage i TV 2-programmet Stjerner på Slottet, var planen, at hun skulle give de andre deltagere en lynindføring i ballet, som hun selv har danset i 13 år. Det var en beslutning, der skulle vise sig at være afgørende for Ibi Støvings kærlighedsliv. Redaktionen bag programserien foreslog nemlig, at hun hørte balletdanseren Alexander Kølpin, som hun senere blev kærester med, om han kunne hjælpe. – Jeg havde aldrig mødt Alexander før. Og det er i sig selv underligt i en by som København. Men jeg havde set ham på Det Kgl. Teater, da jeg var balletpige, hvor jeg så ham danse i Caroline Mathilde, siger hun. Har altid set op til balletdanseren Alexander Kølpin Alexander Kølpin sagde ja til at hjælpe. – Først sendte han mig en video, hvor han og hans ekskone, Anne Marie Vessel Schlüter, dansede rundt og viste mig, hvordan jeg skulle lære de andre deltagere i programmet dansetrinnene. Det var totalt surrealistisk. Og jeg var fuld af ærefrygt. Dér stod de to mennesker pludselig, jeg som balletdanser så allermest op til, på en video og dansede for mig, husker Ibi Støving. Et kærlighedsforhold der ikke er kompliceret De første mange møder mellem Ibi Støving og Alexander Kølpin var ikke fyldt med amoriner. – Vi mødtes efterfølgende et par gange, Alexander og jeg, for at træne. Men der var ingenting imellem os. Der gik så et par måneder, og så en dag mødtes vi over en kop kaffe klokken otte om morgenen. Og det var derefter, vi begyndte at se mere til hinanden, siger en glad Ibi Støving, der dog stadig er forsigtig. – Det er stadig så nyt. Men det er første gang, jeg oplever et kærlighedsforhold, der ikke er kompliceret. Alt er nemt. Jeg ved godt, det lyder banalt. Men det er sådan, det er, siger hun. Ibi har set døden i øjnene tre gange – en af gangene var hun død i to minutter. På soendag.dk fortæller hun om de dramatiske oplevelser og om hvad de har betydet for hendes liv Anne Fabricius-Bjerre fortæller hvordan hun tilfældigvis mødte Bent Fabricius Bjerre, som hun endte med at blive gift med ;Mandag, 24. juni 2013
Se hvad Lykke Mays søn skal hedde; Den danske topmodel Lykke May, 30, der danner par med filmskaberen Julian Schnabel, 61, fødte for nyligt parrets første barn. Og de to nybagte forældre skulle åbenbart ikke bruge lang tid på at finde et navn til den lille guldklump. Således skriver veninden og skønhedsredaktør på magasinet Cover, Liv Winther, på sin blog om navnet: - Min dejlige veninde har lige født en lille sund og rask søn, Shooter Sandhed Julian Schnabel Jr. Jeg er helt oppe og køre af lykke og kan slet ikke vente med at skulle se ham! - har lyst til at hoppe på det første og bedste fly til NY. Ifølge mx.dk kan Julian Schnabel nu kalde sig far til seks – han har i forvejen tre børn fra sit første ægteskab og tvillinger fra sit andet ægteskab.  ;Mandag, 24. juni 2013
Johannes Langkilde tog herreløs hund med hjem fra ferie;" DRs nye USA-korrespondent faldt ved et tilfælde over en lille, tægebesat hvalp, da han var på ferie for syv år siden på den græske ø Karpathos. Og TV-værtens hjerte kunne slet ikke bære den lille hunds hårde skæbne og skred til handling. - Da vi skulle ned på stranden, sad der en lille hund midt på vejen, og en stor, ond lastbil nærmede sig. Chaufføren så ikke ud til at ville stoppe, så jeg sprang ud og fik hunden væk, fortæller han til magasinet ""Vi med hund"". Det skriver Se og Hør på deres hjemmeside. Fast besluttet på at hvalpen skulle have en bedre skæbne, ledte Johannes og frue Sisse indædt for at finde dens ejermand. Men det lykkedes ikke. - Der begyndte vi sådan at kigge lidt på hinanden. Er det her skæbnen eller hvad? Men det kan man jo ikke - bare sådan tage en hund med hjem fra ferie. Ikke desto mindre var det præcis hvad hr. og fru Langkilde gjorde, og nu er hunden, med navnet Whiskey, en fast kærlig del af familien. ";Søndag, 23. juni 2013
Henning Larsen – verdensberømt arkitekt er død; I 1959 etablerede Henning Larsen sin egen tegnestue, og han var aktiv i mere end 50 år. Henning Larsen har skabt en lang række betydningsfulde bygningsværker i såvel Danmark som udlandet, skriver tegnestuen Henning Larsen Architects i en pressemeddelelse i forbindelse med hans død. Han blev ofte beskrevet som ”lysets mester”. Fra 1968 til 1995 var han professor på Kunstakademiets Arkitektskole i København, lyder det videre i pressemeddelelsen. Blandt Henning Larsens mest berømte bygninger er Operaen i København som stod færdig i 2004, udenrigsministeriet i Riyadh i Saudi-Arabien og den danske ambassade i samme by. Henning Larsen modtog et væld af priser og hædersbevisninger, senest prins Henriks danske Europa Nostra Pris 2013 og i 2012 den japanske ”Arkitekturens Nobelpris”, Praemium Imperiale. I 2001 stiftede han Henning Larsens Fond, som har til formål at fremme og formidle arkitektur i bred forstand. Ifølge pressemeddelelsen foregår begravelsen i stilhed. ;Søndag, 23. juni 2013
Julie Zangenberg og Bendtner i Afrika;" Fodboldspilleren Bendtner og hans kæreste Julie Zangenberg er taget på tidlig sommerferie – i hvert fald har parret erstattet Skandinavien og det Europæiske kontinent med et andet – Afrika. Og parret lader hele verden vide, at de skam har det dejligt og hygger sig gevaldigt sammen. På Instagram har Julie Zangenberg skrevet følgende besked: ”Til alle der har travlt med, at skrive om hvor vi bor, og hvem vi danser med, når vi går ud: hyg jer;) Vi er i Afrika og elsker det hele! God sommer fra Julie og Bendtner”. Og for at understrege det hele, har begge lagt et billede på Instagram, hvor man ser parret hygge sig i et scenarie, der tyder på at det er den arabiske del af Afrika de befinder sig i. I bedste afslappet stil nyder parret en vandpibe, mens Bendtner angiveligt synes, at den bedste afslapning foregår med en bog i hånden. Se billedet med det afslappede par – angiveligt et sted i Afrika – klik her! ";Søndag, 23. juni 2013
Jes Dorph om vennen Jens Jørgen Brinchs død: En lettelse; Det var et dødsfald, der gjorde ondt at modtage, men dog ventet for Jes Dorph-Petersen, der gennem flere årtier var gode venner med Jens Jørgen Brinch. Men savnet, det vil der selvfølgelig være. - Jeg vidste godt, at det ville gå denne vej. Det er selvfølgelig en trist nyhed, men på en eller anden måde var det dog også en lettelse, forklarer Jes Dorph til Ekstra Bladet, og roser samtidigt sin ven for hans stærke psyke. - Han var helt klar og indstillet på, at han skulle dø. Han var enorm modig igennem hele sit sygdomsforløb, og han har aldrig pivet. Han har aldrig givet udtryk for, at det var uretfærdigt. Men det er super trist, fortæller Jes Dorph til Ekstra Bladet. Den 57-årige sportskommentator Jens Jørgen Brinch døde natten til lørdag på KamillianerGaardens Hospice i Aalborg efter flere års kamp med kræft. ;Søndag, 23. juni 2013
Ibi Støving om Alexander Kølpin: Jeg er topforelsket; I forbindelse med optagelserne af TV 2-programmerne Stjerner på Slottet mødte TV-værten på ”Go’morgen Danmark” Ibi Støving balletdanseren Alexander Kølpin. Det startede professionelt – han skulle hjælpe hende med at lære de andre deltagere i Stjerner på Slottet at danse ballet, som Ibi Støving selv har danset i 13 år. I dag er de kærester og Ibi Støving, der for fem år siden gik fra sin søns far, den svenske fodboldspiller Tobias Grahn, er med egne ord ”topforelsket”. Udtrykket er hendes eget og det dækker ikke kun forholdet til Alexander Kølpin. Også til et valg, der er stort i hendes liv, siger hun. Hun kalder det ”At vælge kærligheden til.” Min mor valgte kærligheden fra Inspirationen til at vælge kærligheden har hun fundet hos sin nu afdøde mor, der gjorde det stik modsatte.  – Min mor valgte kærligheden fra. Hun ville ikke have en anden mand, efter at hun blev skilt fra min far. Det var hendes valg. Men mig ville det gøre ulykkelig ikke at have én, der holder af mig på daglig basis, siger Ibi Støving. Kan først rumme kærligheden nu Alligevel har Ibi Støving været alene i fem år. – Jeg har ærligt talt heller ikke kunnet rumme kærligheden før nu. Jeg ved ikke, om det er det berømte sår, der først skal læges og falde af og blive til et pænt ar. Men jeg er også vildt bange for at begå endnu en fejl, siger hun og fortsætter: – Derfor har det i virkeligheden handlet om at vente på den rigtige. Og måske vente på, at han fandt mig, frem for at jeg ledte efter ham. Og så skete det jo bare lige pludselig.  At jeg var klar og kunne rumme kærligheden og rumme ham, det er kun, fordi det netop er ham, siger hun. LÆS OGSÅ:Ibi Støving har været død i to minutter ligesom hun haft døden helt tæt på to gange – hun er blandt andet blevet skudt. Her fortæller hun, hvad de tre oplevelser har betydet for hvordan hun lever sit liv i dag LÆS OGSÅ:Her får du Lise Nørgaard, Gun-Britt Zeller og Joan Ørtings bedste kærlighedsråd ;Søndag, 23. juni 2013
Frank Hvam: Derfor er han ikke med i Caspers nye film; Casper Christensen er lige nu bio-aktuel med sin nye film ”Player”, men det er ikke Frank Hvam han denne gang spiller overfor, men der imod Rasmus Bjerg. Casper og Frank har ellers været næsten uadskillelige som komiske indslag på landets TV-skærme og biografernes filmlærred. Alligevel er der ikke blevet plads til Frank Hvam i Caspers nye film, og det har Frank Hvam sin helt egen forklaring på. - Jeg er simpelthen ikke blevet inviteret. De har ikke ønsket at involvere mig – og det er jeg ked af, forklarer Hr. Hvam på sin helt egen måde over for tv2.dk, og fortsætter: - Men de har ikke ønsket, at jeg skulle være med – overhovedet. Faktisk er det så tæt på som muligt, at jeg har underskrevet en kontrakt på, at jeg ikke skulle være med, som man kan komme, siger Frank Hvam til tv2.dk. Om Frank Hvam synes godt om den nye film, vides ikke, men han er dog ikke i tvivl om hvad, der skal til for at en film er sjov. - For at det skal være en god og sjov film, så skal jeg have grinet dybt, sådan helt ned i maven, omkring 100 gange. Men så er det også en succes, udtaler Frank Hvam. ;Lørdag, 22. juni 2013
Tom Kristensen: Min afdøde far er med mig i dag; Fra i dag klokken 15 og et døgn frem skal Tom Kristensen forsøge at sikre sig endnu en titel i Le Mans. Danskeren jagter sin niende sejr i det årlige 24-timers-løb. Og for første gang bliver det uden Toms far, Carl-Erik Kristensen, på sidelinjen. Carl-Erik Kristensen døde af kræft i marts 70 år gammel. Men ifølge Tom Kristensen, så føler han stadig sin fars tilstedeværelse i det franske. - Han døde her i foråret. Men han er stadig med mig. Og det vil han også være til Le Mans, siger Tom Kristensen til TV 2 Sporten. Ringer for at høre sin fars stemme - Han var selv racerkører og var med til at give mig passionen og energien - det drive, der skal til for at blive racerkører. - Men det er da underligt, at man ikke lige har mulighed for, som jeg faktisk har gjort et par gange, at ringe til ham, siger 45-årige Kristensen, der afslører, at han fra tid til anden har ringet til sin afdøde fars gamle telefon for at høre hans stemme, fortæller den professionelle racerkører til TV 2 Sporten. I år er det 17. gang, at Tom Kristensen deltager i Le Mans, hvor han med sine otte sejre holder rekorden for at have vundet løbet flest gange. ;Lørdag, 22. juni 2013
Jens Jørgen Brinch er død 57 år gammel; Siden 2006 har den kendte fodboldkommentar kæmpet mod kræften. Men natten til lørdag tabte han kampen, skriver bt.dk. En af Danmarks mest kendte sportskommentatorer, Jens Jørgen Brinch, er i nat afgået ved døden, efter at have været uhelbredeligt syg af kræft. Den 56-årige Jens Jørgen Brinch har kæmpet med kræften siden 2006, hvilket blev kendt for den almene offentlighed, fordi han i perioder optrådte uden sit velkendte og karakteristiske røde hår og fuldskæg på grund af kemobehandling. For få måneder fortalte den afkræftede Brinch om sin sygdom til Ekstra Bladet, hvor han blandt andet tilkendegav, at han 'ikke havde det ret godt, og at han ikke havde modtaget behandlinger siden i vinter. - Lægerne har opgivet mig. Jeg har fået mange behandlinger gennem tiden, men min lever kan ikke klare mere. De kan ikke gøre mere for mig, sagde Jens Jørgen Brinch til Ekstra Bladet tilbage i april. Jens Jørgen Brinch har igennem årene arbejdet for både DR, Tipsbladet, TV 2 Sport og senest TV3 Sport. Han var med til at dække EM i 1992 samt diverse store slutrunder. ;Lørdag, 22. juni 2013
Ole Bornedal sælger luksushuset: Se hvor dejligt han bor; Der er tilsyneladende gode penge i at ernære sig som filminstruktør, i hvert fald hvis man hører til de mere succesrige af slagsen. Ole Bornedal, der i øjeblikket optager scener i Tjekkiet til den kommende TV-serie “1864″, har valgt at sætte sit 217 kvadratmeter store rækkehus i Hellerup til salg for 14,9 millioner kroner, hvilket gør boligen til det dyrest udbudte rækkehus i Danmark i øjeblikket. Det skriver Boliga Kendte. Skulle boligen blive solgt til udbudsprisen har det været en ganske god forretning for den 54-årige filminstruktør. Da han købte huset i 1997 betalte han blot 3,45 millioner kroner. Ole Bornedal bor dog ikke selv i huset, som ifølge salgsopstillingen er udlejet indtil 2014, men residerer derimod et par kilometer længere væk i udkants-Hellerup med sin kone, skuespillerinden Helle Fagralid. Se Ole Bornedals rækkehus her ;Lørdag, 22. juni 2013
Mads Mikkelsen som model i USA; Mads Mikkelsen kan noget – ikke bare på TV eller på det store lærred. Han evner især at fange de kvindelige iagttagere med sin maskulinitet og udbredte coolness, og det har man også fået øjnene op for ver there. Lige nu er Mads Mikkelsen super-aktuel med thriller-serien ”Hannibal”, og i den forbindelse har det amerikanske mandemagasin hentet Mads Mikkelsen ind og lavet et fotoserie, der bestemt understreger hans coolness. GQ har lagt en del af disse billeder ud på deres website – se dem her! ;Lørdag, 22. juni 2013
Jan Fog skiller sig af med sit hus; Til dagligt lever Jan Fog af at sælge huse til svimlende millionbeløb, og den brede den af befolkningen kender ham især for TV-programmet Liebhaverne, hvor han hjælper den danske elite med at få solgt deres pragtvillaer. Nu er turen kommet til et af hans egne huse – ikke Fogs private hjem ved Øresund - som vi kender så godt fra ”Liebhaverne”, men et velholdt rækkehus nær Charlottenlund skov, skriver SeogHoer.dk Efter 19 års ejerskab skiller Jan Fog sig af med rækkehuset og prisen er sat til 5,6 millioner kroner. Boligen, som Jan Fog har sat til salg, rummer 160 kvadratmeter, hvoraf de 52 er kælder. Jan Fog købte den arkitekttegnede perle for 1.384.392 kr. i 1994. Se den 64-årige liebhavermæglers rækkehus i Charlottenlund her! ;Lørdag, 22. juni 2013
Ellen Hillingsø: Afviser ikke kosmetiske behandlinger; Skuespilleren Ellen Hillingsø er filmaktuel i den danske film Player, hvor hun spiller femme fatale-skurk med højt hår. Filmen blev optaget i Nice, hvor Ellen Hillingsø da lige joggede en tur på strandpromenaden efterfølgende – stadig med højt hår og tommetyk makeup. Det fortæller skuespilleren i et interview i FEMINA i denne uge. Men selvom den 46-årige skuespiller går op i sit udseende, har hun sine meninger om de forskønnelser – fra silikone i brysterne til forstørrelse af læberne - vi får foretaget nu i kampen for at se yngre ud. - Vi tror, vi kan fikse tingene på den korte bane. Men jeg synes, livet har lært mig, at det er på den lange bane, det foregår. Man KAN ikke fikse tingene på den korte bane. Vi snyder os selv, når vi tror, vi kan undgå at se ud som 60-årige ved at få gjort ting. Fordi vi sørger over, at livet går. At ungdommen er slut. Jeg har ikke noget imod, at folk gør de ting. Det kan da også godt være, jeg selv vil gøre det en dag. Det er bare pinedød nødvendigt, at vi ved, HVORFOR vi gør det. Og ikke snyder os selv og tror, at vi ikke bliver gamle. For det GØR vi. Vores svaghed Selv siger Ellen Hillingsø, at hun ’selvfølgelig er forfængelig’. Og det er der heller ikke noget galt med, så længe vi er bevidste om vores forfængelighed. - Selvfølgelig går jeg op i mit udseende. Det synes jeg heller ikke, der er noget galt i. Men det er ligesom i vores forfængelighed, vores svaghed ligger. Dér, vi hidser os mest op og er mest sårbare. Man skal bare være sig sin forfængelighed bevidst. Det er det, buddhisterne kalder for ego, siger Ellen Hillingsø til FEMINA. LÆS OGSÅ:”Vi er et supermatch”, siger skuespilleren på spørgsmålet om, hvorfor hun og hendes mand stadig holder sammen. Læs, hvorfor de ikke er gået fra hinanden for længst, på femina.dk LÆS OGSÅ:Ellen Hillingsø om kosmetiske behandlinger - læs på femina.dk, hvorfor hun mener, at vi snyder os selv, når vi forsøger at skrue tiden tilbage  ;Lørdag, 22. juni 2013
Vært fra Aftenshowet drømmer om Obama;" Maria Yde fra ""Aftenshowet"" elsker TV-serier, og hendes store drøm er at interviewe Barack Obama, som hun betegner som ""verdens mægtigste mand"". Til Ekstra Bladet fortæller Maria Yde, at hendes egne favorit-programmer blandt andet er søndagsserier. - Jeg ser ""Rejseholdet"", selvom det er en genudsendelse, og jeg har også set ""Borgen"" og ""Forbrydelsen"". Kl. 20 er et godt tiddspunkt, for så har jeg lige puttet børnene, forklarer Maria Yde, der også elsker ""Downton Abbey"".  Realityprogrammer er ikke lige noget for Maria Yde, og programmer, hvor folk bliver skåret eller stukket i, gør hende direkte svimmel. TV-værtens bedste oplvelse på TV var, da hun havde værtsrollen på ""Sportsshow 2010"" i Boxen for 8000 personer. Hun synes det sværeste ved at lave tv er, at se frisk og veloplagt ud, selvom man har en offday. - Og ellers er det at holde balancegangen mellem at være venlig og samtidig kunne lave et kritisk interview. Maria Yde synes selv, at hendes bedste interview til dato er, da hun interviewede Marlene Duus om at være voldsoffer. - Det var med til at sætte gang i debatten om voldsdomme. Drømme-interviewet har hun dog til gode. Det er nemlig interviewet med Barack Obama. - Han er verdens mægtigste mand. Jeg har læst hans bog ""Arven fra min far"", der handler om hans opvækst, og det at have en hvid mor og en sort far. Jeg var så heldig at få ham i tale i Grant Park i Chicago, da han vandt valget første gang. Så hvem ved? Man har da lov at håbe, siger Maria Yde til Ekstra Bladet. ";Fredag, 21. juni 2013
Betinget dom til X Factor-deltager;" Den tidligere ”X Factor”-deltager Nicoline Simone deltog i programmet sammen med Jean Michel, der valgte at forlade showet i utide ""af personlige årsager"". Senere kom det frem, at Jean Michel følte sig utryg blandt andet fordi, Nicoline Simones ekskæreste angiveligt opsøgte Simone i den lejlighed, hvor ”X Factor”-deltagerne boede. Senere igen kom de frem, at ekskæresten var anklaget for at være indblandet i noget narkokriminalitet, som Nicoline Simone også blev anklaget for at have andel i. Nu kan Nicoline Simone, ifølge Ekstra Bladet, ånde nogenlunde lettet op, da hun slipper for at skulle bag tremmer. Vestre landsret i Sønderborg stadfæstede i går byrettens dom på halvandet års betinget fængsel. Den 17-årige Nicoline Simone er dømt for at have båret to kilo amfetamin fra en bil ind i et hus i Klingbjerg i Nordborg på Als. Til avisen siger det unge sangtalent: - Det er en kæmpe lettelse, at sagen nu er slut. Jeg havde ikke sat næsen op efter frifindelse, så jeg er godt tilfreds med dommen. Ekskæresten blev i byretten, ifølge Ekstra Bladet, idømt syv års fængsel for omfattende narkokriminalitet. - Jeg har slet ikke haft kontakt med ham efter dommen, fortæller Nicoline Simone, der under sine to års prøvetid er under kontrol fra Kriminalforsorgen. - Nu skal jeg tage 10. klasse på VUC, og så skal jeg på tjenerskole, siger en lettet Nicoline Simone. ";Fredag, 21. juni 2013
Lene Siel: Derfor holder mit ægteskab; Den 44-årige sangerinde Lene Siel er heldig. For hun har rent faktisk været i stand til at leve lykkeligt med ægtemanden Elo ’Luffe’ Lindhardsen, som hun mødte i en alder af blot 16 år. En aldersforskel på 15 år og et tætpakket musikerliv hos begge parter har ikke formået at kunne skille dem ad. I dag har de været gift i 20 år og har tre døtre sammen. - Vi har selvfølgelig haft en del op- og nedture, men jeg har aldrig været i tvivl om, at det skulle være ham og jeg. Vi sparrer godt med hinanden, og det bliver aldrig kedeligt, for vi er gode til at give hinanden udfordringer. Jeg kan sagtens blive for dominerende, for jeg har masser af temperament, og her er han også god til at stoppe mig, når jeg kommer for langt ud, siger Lene Siel. Lene Siel voksede op med en alkoholisk far, som hun dog ikke har haft svært at tilgive. Læs om sangerindens forhold til sin far på billedbladet.dk Hun mødte Elo Lindhardsen, da hun som teenager kom til København for at optræde med et band, og her var han bassisten. Men den store aldersforskel gjorde, at de i en årrække gik rundt om den varme grød, for Elo Lindhardsen var bange for at komme til at ødelægge den spirende sangerindes ungdom. Men da Lene Siel fyldte 25 år, blev det pludselig alvor. Herfra skulle det bare være de to. - Jeg har stor respekt for ham musikalsk, og jeg læner mig meget op af hans repertoire. Så er han også meget humoristisk, og jeg vil hellere have humor og charme end et flot udseende. Det er ikke fordi, at Luffe ikke ser godt ud, men det var helt klart hans personlighed, jeg faldt for og det, at han er enormt selvsikker. Det var i høj grad modsætninger der mødes, for han har en stor styrke og selvsikkerhed som person, siger Lene Siel. Få guiden til, hvordan du bedst tackler jeres skilsmisse på Q.dk Ikke i tvivl om kærligheden Men derfor kender sangerinden godt skilsmissen, for hun har haft flere veninder, der har været igennem den. Derfor ved Lene Siel også, at det er en hård omgang, men at man godt kan komme styrket ud af den. Selv om bølgerne er gået i højt i hendes eget ægteskab, har det nu aldrig været en mulighed for hende og Elo Lindhardsen. - Vi har da også skullet finde vores leje, og jeg tror da ikke, at mine unger vil sige, at det altid har været sjovt. Vi har taget nogle kæmpe skænderier, for vi har begge to temperament, men vi har samtidig lyttet til hinanden, og jeg har altid kunnet mærke kærligheden. Jeg har aldrig været i tvivl om, at jeg har været elsket, siger Lene Siel. Næste stop for sangerindens sommer-optrædener er sankthansaften i Tivoli, hvor hun giver koncert for de fremmødte på Plænen. ;Fredag, 21. juni 2013
Rasmus Seebach udgiver album efter to år; Det er to år siden, den populære popstjerne Rasmus Seebach har udgivet et album. Men nu kan hans mange fans glæde sig til, at der 4. november kommer et spritnyt album fra stjernen. Til Ekstra Bladet fortæller Rasmus Seebach: - Til efteråret er der gået to år siden mit sidste studiealbum. På de to år har mit liv budt på en masse fantastiske oplevelser, og jeg har på mange måder udviklet mig. Det bliver helt sikkert noget, man kan høre på albummet. Uden en krystalkulge kan man nemt forudse, at den sympatiske sanger får succes med det nye album. Mens hans fans venter på det nye album, kan de blandt andet høre deres idol på Vig Festival den 11.-13. juli og på Langelandsfestival den 20.-27. juli.     ;Fredag, 21. juni 2013
Lisbeth Zornig Andersen i spidsen for TV-projekt;" Dokumentarserien ""Min Barndom i Helvede"" om Lisbeth Zornigs Andersens barndom med misbrug og vanrøgt vandt BILLED-BLADETS pris for årets dokumentar. Udover prisen har Lisbeth Zornigs også modtaget utrolig mange henvendelser fra folk, der gerne vil fortælle deres barndomshistorier. Dokumentaren om Lisbeth Zornigs barndom lavet af Mette Korsgaard fik i den grad sat fokus på et alvorligt emne. Til BT fortæller Lisbeth Zornig: - Jeg har fået mange tusinde henvendelser fra folk, som gerne vil fortælle deres historie. De første dage, efter min film blev vist, lå der over 2000 mails i min indbakke. Og der går ikke en dag, hvor jeg ikke modtager mails fra folk. Og det er også fra folk fra middel- og overklassen, der har været udsat for vanrøgt og overgreb. I dag er den tidligere Børnerådsformand direktør for Huset Zornig, som hun har stiftet for at hjælpe udsatte børn. Nu søger hun personer fra alle samfundslag til en programserie, der skal sendes på TV2 næste efterår. Her vil man følge voksne danskere, der har været misbrugt i deres barndom og  nu konfronterer de mennesker, der har gjort dem ondt og også dem, der har gjort dem godt. - Det skal gøres ordentligt, og de mener jeg godt, jeg kan, fordi jeg selv har været gennem processen, fortæller Lisbeth Zornig Andersen til avisen. Det bliver den enkeltes personlige historie, og det bliver uden tvivl, noget der vil få seerne til at reagere, men Lisbeth Zornig garanterer, at der ikke bliver tale om følelsesporno. ";Fredag, 21. juni 2013
Mikkel Kessler har mistet sin far; Ole Kessler, boksestjernen Mikkel Kesslers far, er død, 68 år gammel. Det skriver Ekstra Bladet. Avisen har talt med en dybt berørt Mikkel Kessler, der fik beskeden om sin fars død, mens han var i Spanien: - Alle kan vist sætte sig ind i, at det er en stor sorg, når man mister en af sine forældre. Det er ikke anderledes for mig. Derfor håber jeg på, at jeg kan få lov til at bearbejde sorgen alene og sammen med mine allernærmeste i den kommende tid uden alt for mange andre henvendelser, siger Mikkel Kessler til Ekstra Bladet. Ifølge avisen blev Ole Kessler bisat i Filips Kirke på Amager i går. ;Fredag, 21. juni 2013
Ellen Hillingsø om sin mand: Vi er et supermatch; 46-årige Ellen Hillingsø har holdt sammen med sin mand igennem mange år. De mødte hinanden for første gang, da hun var 14 år, og han var med - hendes egne ord - den pæneste, hun nogensinde havde set. Det afslører hun i et interview til FEMINA i denne uge. Der gik en del år, så blev de kærester. Og nu har de fået Anna på 10 og Thomas på otte. Og Ellen er stadig lige så tosset med ham. ”Vi snyder os selv, når vi tror, vi kan undgå at se ud som 60-årige ved at få gjort ting”. Ellen Hillingsø er ikke tilhænger af kosmetiske behandlinger – læs artiklen på femina.dk. - Jeg er VILD med ham. Han har en meget, meget høj integritet. Og han er meget klog, synes jeg. Vi har det sjovt. Vi er et supermatch. Og så har han noget helt fantastisk hår. Ha ha, siger Ellen Hillingsø. Vi har været heldige I et skilsmisseland som Danmark er Ellen Hillingsøs (lange) ægteskab nærmest et særsyn. Selv mener hun, der er flere grunde til, at de har holdt sammen så lang tid. - Jamen, det er arv eller miljø – mine forældre er ikke skilt, og hans forældre er ikke skilt. Jeg tror også, det handler om, at vi har været heldige. Det skal man absolut ikke undervurdere. Jeg har sagt det i et andet interview, men jeg bliver ved med at synes, det er sjovt: I Martin Scorseses film om George Harrison, spørger intervieweren George Harrisons kone: ”You had this long wonderful marriage, what did you do?”, og hun svarer: ”We didn’t get divorced”. Ha ha. Så jeg kan sige alt muligt forklarende da-da-da-da, men vi HAR også bare været heldige. Selv mener hun, at det også handler om at bruge tid på hinanden. Og droppe nogle af de andre ting. - Hvis man VIL sit ægteskab, så må man bruge tid på det og på hinanden. Og så er der andre ting, men må lade være med. Hvis jeg ikke havde børn, ville jeg jo gå i teateret og biografen hele tiden. Man skal også selv være indstillet på at lægge noget af sig selv væk. Kærligheden er også et valg? - Kærligheden er da big time et valg, siger Ellen Hillingsø til FEMINA. ;Fredag, 21. juni 2013
Søren Malling kæmper med varmen under filmoptagelser;" Hedebølge i Tjekkiet med 43 graders varme og udltøj har allerede sendt flere statister til behandling for solstik under optagelserne til DRs nye dramasatsning ""1864"". BT fortæller, at optagelserne af de store slagscener foregår på et tidligere militærområde, hvor det er lykkedes at genskabe skanser og befæstningsværkerne omkring Dybbøl. Her er nogle af Danmarks mest kendte TV-stjerne trukket i uniformerne for at genskabe kampen ved den berømte mølle. Det er Ole Bornedal, der har skrevet historien om de fattige brødre Laust og Peter, der lander i skyttegravene, hvor de skal forsvare deres land med preusserne. TV-serien forventes at komme på skærmen i efteråret 2014, og den skal goså laves som biograffilm. Fra optagelserne fortæller Ole Bornedal til BT, at varmen næsten har slået de stakkels medvirkende ihjel. Det kan skuespiller Søren Malling, der spiller soldaten Johann, skrive under på. - Jeg har aldrig oplevet så meget varme før - og så med dobbelt uldtøj på. Samtidig med at varmen har været helt oppe på 48 grader, skal det å optagelsrene se ud som om, der er otte graders frost. - Vi vidste det var svære odds, lyder det fra Ole Bornedal, der indrømmer, at han indimellem overvejer, om han ikke skulle have været taxachauffør i stedet.   ";Torsdag, 20. juni 2013
Caroline Fleming holder sommerferie med børnene; Efter fem ugers intensive optagelser på den nye sæson af ”Danmarks næste Topmodel”, er Caroline Fleming mere end klar til at gå sol og sommer i møde med sine børn. - Det har været fantastisk at lave sæson 4 af ”Danmarks næste Topmodel”, fortæller en ferieklar Caroline og tilføjer: - Nu glæder jeg mig til at rejse sammen med mine puslinger til sol, strand og saltvand, siger Caroline Fleming. Sidste sommer tog Caroline med børnene på cykel ud i det danske sommerland, og til BILLED-BLADET fortalte den sommerglade familie, at de havde et ganske særligt sted - Vi har fundet et hemmeligt sted, og vi kan selv cykle derhen. I hvert fald mor og mig, fortalte den dengang otteårige Alexander, der tilbragte sommerferie på Valdemars Slot sammen med sin mor og sine to mindre søskende, Josephine og Nicholas. Til efteråret toner Caroline Fleming atter frem på skærmen sammen med Uffe Buchard, Christiane Schaumburg-Müller, Oliver Bjerrehuus og Jesper Thomsen i ”Danmarks næste Topmodel”. ;Torsdag, 20. juni 2013
Claus Meyer lærte som barn at gøre sig fortjent til kærlighed;" I ""Aftenshowet"", onsdag den 19. juni, løftede kokken, køkkenchefen, direktøren m.v., Claus Meyer, lidt af sløret for, hvorfor han får succes med stort set de fleste af de iværksætterting, han kaster sig ud i. Til journalist Mark Stokholm fortalte han: - I forhold til min barndom har jeg vænnet mig til i en tidlig alder at være nødt til at gøre mig ekstra umage for at gøre mig fortjent til andre menneskers kærlighed. Claus Meyer uddybede den overraskende historie med at forklare, at hans forældre blev skilt, og at Claus i en periode ikke så meget til sin far, og at hans mor blev alkoholiseret. - Så måtte jeg finde nogle andre, der kunne holde af mig ude i samfundet. Så jeg har altid vænnet mig til at gøre mig ekstra umage for at fortjene folks venskab og kærlighed. Man må sige, at det på alle måder er lykkedes for Claus Meyer. Både karrieremæssigt og på privatfronten. Sammen med sin smukke kone har han tre dejlige døtre Augusta, Elvira og Viola Filippa. Professionelt har han skabt et kæmpe madimperium, han åbner jævnligt nye restauranter, han var med til at starte NOMA for blot at nævne nogle af Claus Meyers mange aktiviteter. Nu har han overtaget bygninger overfor NOMA, hvor han åbner hele tre restauranter og jazzklub med to barer sammen med Niels Lan Doky. Det nye sted får navnet ""The Standard"". Han har allieret sig med cremen af professionelle flok indenfor branchen. Som general manager har han ansat Jacob Kocemba, der har fået adskillige anerkendelser og priser. Og Niels Lan Doky er en af verdens allerbedste jazzmusikere. Så alt tegner til, at også dette projekt har potentialet til at blive endnu en succes, for manden der har lært at kæmpe for at få kærlighed, og som i dag siger: - Jeg har valgt alle mine projekter med hjertet. ";Torsdag, 20. juni 2013
TV3 vil forvandle flop til succes;" TV3 vil genoplive programmet ""Farmen"", som tildigere er blevet sendt i 2004 og 2005. Der er i hvert fald meget, der tyder på, at kanalen vil give programmet end ny chance, selvom det ikke var den store succes. På billedet ses den tidligere Robinson-deltager Sonny, der i 2004 var vært på ""Farmen"", som TV3 nu søger nye deltagere til.  TV3's pressechef, Søren Hedman, fortæller til BT, at ""Farmen"" ganske vist ikke var den store succes, uden at han dog vil betegne det som en fiasko. - Vi har en idé til nogle nye rammer for programmet, men hvad det er, vil jeg ikke afsløre endnu. Vi ville ikke lave programemt igen, hvis vi ikke troede, det ville blive en succes. I de tidligere sæsoner handlede det blandt andet om, at deltagerne skulle leve uden de vante luksusting så som strøm og vand og lade computere og smartphones blive derhjemme. Ideen var dengang at leve på landet lige som i fortiden, mens man kæmper for at vinde en masse penge. Dengang foregik dysten på en afrikansk farm unde primitive forhld, men programmet havde svære kår, da det skulle konkurrere med ""Rejseholdet"". Planen er at den nye omgang ""Farmen"" skal optages i løbet af sommeren. - Deltagerne får lov til at prøve kræfter med fortiden og får oplevelser både socialt med hinanden og med naturen, siger Søren Hedman til avisen.     ";Torsdag, 20. juni 2013
De unge mødre: Derfor meldte Ditlev Nanna; - Det har intet at gøre med Nannas evner som mor. Hun er den bedste mor, jeg kan forestille mig, og jeg har ingen tvivl om, at hun gør alt for Malucca. Det mener jeg dybt fra mit hjerte. Jeg er kun bekymret for, hvilke nogle typer, Nanna bliver venner med, både for Nanna men mest for Maluccas skyld, fortæller Ditlev. Sådan reagerede Nanna, da hun hørte om anmeldelsen. Læs hvad hun sagde på udeoghjemme.dk Han er blevet boende i Holstebro, mens Nanna og datteren Malucca har fundet et rækkehus i Køge på Sjælland. Afstanden på 400 km er ingen forhindring for Ditlev. Intet kan holde ham væk fra sin datter. - Jeg har bil, så det er mig, som henter og bringer Malucca, når hun er hos mig fra torsdag til søndag hver anden uge. Nu er hun et år og en måned gammel, og hun betyder alt for mig. Alt hvad jeg gør, er for Maluccas skyld. Jeg tænker på hende døgnet rundt, og der er slet ikke plads til andre i mit hjerte, siger Ditlev. Samtidig forklarer han, at han også kun har kærlighed til overs for sin ekskæreste Nanna, og at han ikke har ønsket at skade hende. Elsker stadig Nanna - Jeg elsker Nanna, som en mor til mit barn. Ikke som en kæreste. Og jeg ønsker kun det bedste for Nanna. Jeg ønsker for hende, at hun finder en god mand, som har styr på sit liv, som kan købe et hus til dem, og kan tage sig godt af Nanna og vores datter. Hvis Nanna har det godt, er det også det bedste for Malucca, og det er det vigtigste, siger Ditlev. Ditlev og Nanna har været gået fra hinanden nogle gange. Læs om en af de vigtige årsager på udeoghjemme.dk Han fortæller, at pædagogerne i Maluccas vuggestue af og til siger til ham, at han skal passe på med at græde foran Malucca, når han henter hende. - Jeg græder af glæde, hver gang jeg ser Malucca. Jeg kan ikke lade være. Men jeg tror, at Malucca vil lære, at det er glædens tårer. Jeg savner hende hver dag, når jeg skal undvære hende, og jeg bliver så rørt, når jeg henter hende. Hun holder mig i live, fortæller Ditlev. Frygter at dø fra Malucca Hans helbred er efter et mangeårigt misbrug af steroider blevet værre, og Ditlev frygter, at han ikke får lov at opleve Malucca som en voksen kvinde. Derfor er tiden sammen med Malucca så dyrebar for ham. - Hun er mit liv. Så enkelt er det. Jeg fik at vide af lægerne, at jeg ikke havde levende sædceller for tyve år siden, og jeg har derfor aldrig troet, at jeg skulle blive far. Derfor er jeg taknemmelig for, at det lykkedes Nanna at blive gravid med mit barn. Jeg nyder hvert et sekund, jeg har med Malucca, og jeg giver hende al min opmærksomhed, fortæller Ditlev. Han ønsker ikke at forholdet mellem Nanna og ham skal lide skade, men han håber, at hans anmeldelse vil få Nanna til at holde sig fra folk, som tager stoffer. - Jeg følger jo med i Nannas liv, og jeg lytter til, hvad hun fortæller, fordi det betyder meget for mig, at hun og Malucca har det godt, siger Ditlev. Han vil bare sikre sig, at Nanna tager afstand fra folk som tager stoffer. - Jeg er ikke nervøs for Nannas evner som mor. Det mener jeg fra mit hjerte. Jeg er kun nervøs for, at hun har de forkerte venner, og at hun måske er lidt for rummelig overfor andres problemer, siger Ditlev. Nu håber han, at Nanna ikke tager anmeldelsen for nært. Den var ikke et personligt angreb på hende som mor. ;Torsdag, 20. juni 2013
Suzanne Bjerrehuus stifter fred med Olivers højgravide kæreste; Den kolde luft er tilsyneladende mildnet mellem de to temperamentsfulde kvinder, der begge har en stor andel i Oliver Bjerrehuus’ liv. Susanne Bjerrehuus som løvemor og Gunnvør Dalsgaard som kæresten, der 2. juli har termin for fødslen af barn nummer to sammen med Oliver Bjerrehuus. Oliver Bjerrehuus har herudover sønnen Oscar sammen med sin eks-kæreste Anna von Lindholm, som havde et særdeles varmt forhold til sin daværende svigermor, Suzanne. Forholdet mellem Suzanne og Gunnvør har været noget mere køligt, ligesom forholdet mellem Gunnvør og Oliver også har været ude i en del turbulens, der betyder, at parret nu bor hver for sig, selvom de om lidt bliver forældre sammen for anden gang. De har i forvejen datteren Sigga sammen, og de ved allerede, at den lille ny, der snart kommer til verden også er en lille pige. Og nu, hvor det tredje barnebarn er lige på trapperne fortæller Gunnvør til Ekstra Bladet om forholdet til Suzanne Bjerrehuus: - Det går fint nu. Der er ikke nogen ballade. Mellem hende og Oliver er alt også godt, men parret har dog ikke planer om at flytte sammen, efter Gunnvør har født. Og det har den vordende mor ingen problemer med: - Det kommer forhåbentlig til at fungere godt, siger hun.     ;Torsdag, 20. juni 2013
Playboys til Player-premiere ; Meget kan man sige om Casper Christensen, men trække kendte navne til sig kan han i hvert fald. Således også onsdag aften, hvor han og Rasmus Bjerg havde premiere på filmen Player i Imperial Biografen i København. Skønt filmen har fået ualmindeligt dårlige anmeldelser, strømmede kendte danskere til biografen for at se nyeste påfund fra Casper Christensen og co. Det er dog ikke Casper C. der står bag filmen, men han har en central rolle, sammen med den altoverskyggende hovedrolleindehaver, Rasmus Bjerg. Og dårlige anmeldelser eller ej, er der ingen tvivl om, at holdet bag har haft en fest under optagelserne på den Franske Riviera. - Det har været fis og ballade, men også hårdt arbejde, fordi der var mange replikker, der skulle læres udenad på kort tid, fortalte Playeren, Rasmus Bjerg, der blev spurgt hvor meget player han er privat. - Jeg synes, jeg har været ganske god til at score, men det er 18 år siden, jeg gjorde det sidst, sagde charmøren om fru Helle, som han havde med i biografen. Caspers kæreste Isabel Friis-Mikkelsen var ikke med til premieren på grund af et andet arrangement. Det var til gengæld ekskæresten Iben Hjejle med sin søn William. Se flere billeder fra premieren i BILLED BLADET på torsdag. ;Torsdag, 20. juni 2013
Burhan G inde i familievarmen;" Burhan G er for alvor blevet accepteret som Sarah Zobels kæreste, efter hun sidste år valgte at forlade ægtemanden, Alexander Kølpin. Burhan G var således med da hele den store Zobel-familie i går, onsdag, fejrede familieoverhovedet, Peter Zobels 77-års fødselsdag. Peter Zobels ekskone, Henriette Zobel, der også deltog i fejringen, har, ifølge BT lagt et familiefoto fra dagen ud på billedtjenesten Instagram med teksten ""En stor, kærlig familie, tak for en skøn aften"". Og på billedet ser man en glad Burhan G stå lige ved siden af Henriette, mens Sarah Zobel står lidt længere henne i rækken af glade fødselsdagsgæster. Et tydeligt bevis på, at 30-årige Burhan G nu er fuldt accepteret af den store sammensatte Zobel-familie.     ";Torsdag, 20. juni 2013
Anders Morgenthaler scorer Kim Basinger;" Anders Morgenthaler har gjort noget af en scoop ved at hyre den 59-årige Hollywood-stjerne Kim Basinger til hovedrollen i filmen ""Petit"". Ifølge dfi.dk, skal stjernen, der blev super berømt i den erotiske film ""9 1/2 uge"" samt filmen ""L.A. Confidential"", spille hovedrollen som Maria. Maria er en succesfuld karrierekvinde, der har alt. Eller næsten alt. Hun kan nemlig ikke få børn. Derfor bestikker hun dværgen Petit til at finde og redde et af de spædbørn, der angiveligt skulle blive misbrugt i prostitutionsmiljøet ved den tjekkiske grænse. Det er Anders Morgenthaler, der har skrevet manuskriptet til filmen, som han også instruerer. Optagelserne, der netop er påbegyndt, finder sted i Hamburg. Der er bevilget 3,5 millioner i støtte fra Det danske Filminstitut, og ""Petit"" har forventet biografpremiere i 2014.   ";Torsdag, 20. juni 2013
Farshad Kholghi har fået en yndig datter; Mandag morgen lidt i klokken 5 kom Farshad Kholghi og Lea Frederiksens lille datter til verden på Rigshospitalet. - Det er Så fantastisk, og hun er så fin, fortæller en overnud lykkelig nybagt far til BILLED-BLADET. Den lille pige var ved fødslen 53 centimeter lang og vejede 3400 gram. - Hun ligner sådan et godt mix af os begge to, og så har hun de længste øjenvipper. Det er helt vildt. Vi er meget glade og lykkelige. I går var jeg ude at købe ind, og jeg smiler bare hele tiden til alle, jeg møder, fortæller Farshad. Fødslen forløb fint. Parret kom ind på Rigshospitalet klokken cirka 24 og fem minutter i fem, var det nye familiemedlem arriveret. - Vi var bare os to og en fantastisk jordmoder. Det var stille, magisk og en kæmpe oplevelse  - Det er skønt og føles meget naturligt at være far. Både babyen og Lea har det fint, og det føles bare så rigtigt, at vi nu er en lille familie, siger Farshad, der nyder den nye familielykke på Østerbro. - Jeg har virkelig lyst til at beskytte hende og passe på hende sammen med min skønne hustru. Men selvom vores baby er lille og skrøbelig, så er hun også sej og stærk. Det er imponerende at se, de kræfter, der er i sådan et lille menneske. - Hun suger mælken i sig og har masser af kraft og livslyst. Det er dejligt. Vi har lige haft vores forældre på besøg og går og rydder op, mens vores lille datter ligger her på sofaen og sover, lyder det fra en meget glad og afslappet far Farshad. ;Torsdag, 20. juni 2013
Godsejer i chok efter Sparresholm-brand; Thomas Garth-Grüner vågnede op til et sandt mareridt, da han natten mellem onsdag og torsdag blev vækket og gjort opmærksom på, at hovedbygningen på hans gods Sparresholm nær Næstved på Sydsjælland stod i flammer. Hovedbygningen er med stor sandsynlighed blevet ramt af et lynnedslag, der antændte en voldsom brand. Flammerne har fortæret alt i den historiske bygning, og desværre nåede man ikke at redde noget indbo. Det eneste positive midt i miseren er, at ingen personer kom til skade. Til lokale medier har godsejer Garth-Grüner fortalt, at han var i chok, efter det gik op for ham, at familiens elskede Sparresholm brændte, og at den tre etager store og fornemme hovedbygning ikke stod til at redde. ;Torsdag, 20. juni 2013
Hans Pilgaard bekræfter forhold til ung model;" Mange har vidst det, men det har endnu ikke været officielt bekræftet, at TV-værten Hans Pilgaard danner par med modellen Jobbe Joller Hansen. Det var, ifølge Ekstra Bladet, under sidste års homo-parade, at den populære TV-vært forelskede sig i den dengang 22-årige model, der i 2011 blev kårt til ""Årets Bøsse"".  Hans Pilgaard forlod sin daværende partner gennem 12 år, make-up artisten Henrik Torp, men først nu bekæfter TV-værten på sin Facebook, at han er i forhold med den unge model. Titlen som ""Årets Bøsse  i 2011 fik Jobbe Joller Hansen fordi han, ifølge dommerne, er ""en bøsse med selvtillid og stolthed, der kan repræsentere bøsser bredt i hele Danmark"". Også Hans Pilgaards udkårne bekræfter på sin Facebook, at han er i forhold med Hans. ";Torsdag, 20. juni 2013
Peter Belli samlede familien til 70 års fødselsdag; Danmarks ubestridte rock'n'roll-mester, Peter Belli, er heldigvis tilbage på toppen, efter han for nylig var alvorligt syg. I går, onsdag 19. juni, fyldte han 70 år. Det blev efter fødselarens eget ønske fejret hjemme i privaten i Brøndby, hvor børn og børnebørn kom og fejrede dagen med Peter og June Belli. En skøn dag, som fødselaren nød at dele med sin elskede June og deres store, skønne familie. Se den lille video, hvor Peter Belli takker for de mange fødselsdagshilsner.  ;Torsdag, 20. juni 2013
James Gandolfini død kun 51 år gammel; Ifølge flere udenlandske medier, er han død i Rom, hvor han var taget på ferie med sin søn. Sønnen Michael, som stjernen har fra et tidligere forhold med Marcy Wudarski, var lige blevet færdig med 8. klasse og sammen skulle far og søn tilbringe tid sammen, da James Gandolfini tilsyneladende pludselig faldt om af et hjerteanfald. James Gandolfini var i hovedrollen som den voluminøse gangsterboss Tony Soprano nærmest synonym med serien, der vrimler med bizarre situationer, når Tonys ualmindelige levevej krydser hans forsøg på at skabe et almindeligt familieliv. James Gandolfini nåede at modtage tre Emmy-priser for sin rolle som gangsterbossen fra New Jersey. ;Torsdag, 20. juni 2013
Lene Siel: Nu skal jeg kæmpe for min karriere; Den 44-årige sangerinde Lene Siel kunne faktisk godt være millionær i dag. For hun har igennem karrieren der startede, da hun var teenager været en af mest succesrige danske kunstnere med en over en million solgte albums. Men sådan er det ikke gået. Grunden er, at det pladeselskab, hun har haft kontrakt med, da hun startede sin karriere som 17-årig, i den grad skummede fløden på hendes massive pladesalg. Derfor valgte hun i en alder af 40 år at bryde med selskabet, og at gå sine egne veje. - Jeg havde nogle år, hvor jeg lige skulle sunde mig, for der var meget vrede. Jeg reagerede ved at være meget produktiv, men jeg var virkelig super-skuffet, for jeg var slet ikke forberedt på det, men det var også befriende at få lov til at stå alene. Jeg blev jo signet allerede som 17-årig, og det danner nogle mønstre som kan være svære at komme ud af, siger Lene Siel. Men sangerinden oplever også, at pladebranchen ikke er, hvad den har været, og at der virkelig skal kæmpes for at tjenes penge. Det er en stor opgave at stå alene med, men Lene Siel har det godt med ansvaret. - Ham, der stod bag mit gamle selskab, var en dygtig mand og god til det, han lavede, men han pressede mig også ind i en rolle. Pludselig skulle jeg selv til at tage mere initiativ, og det er nyt. Pladebranchen har samtidig lidt et knæk, og et album er i dag mere promotion end det er noget, man tjener penge på. Det er virkelig skidesvært, og pladeselskaberne kæmper også, men musik kan jeg ikke undvære, siger Lene Siel. Får større tilfredsstillelse Sangerinden har nemlig lige siden sin skoletid været kendt som ’hende der altid synger’, og det kan hverken dalende pladesalg eller dårlige kontrakter tage fra hende. Derfor formår hun også at se det positive i, at hun ikke har tjent så meget på sin flotte sangstemme, som hun kunne have gjort. - Det er faktisk først nu, at jeg skal kæmpe for min karriere, for jeg fik min første pladekontrakt forærende, da jeg var 17 år, og jeg er blevet holdt i hånden hele vejen igennem. Det endte så med at være pladeselskabet, der tjente de store penge, så det her giver en større tilfredsstillelse, siger sangerinden. Men den pæne kunstner har aldrig været guf for ugebladenes kulørte sider, og resten af pressen har for det meste ikke været alt for interesserede i at dykke ned i hendes livsfortælling. Lene Siel oplever generelt, at det er rigtigt svært at få hul igennem til medierne, når hun er pladeaktuel. - Jeg er nok bare for pæn, og jeg er jo heller ikke blevet skilt for eksempel. Det er skidesvært at komme igennem til pressen. I gamle dage var det sådan, at man ikke måtte være for meget i medierne, hvis man ville sælge plader, og i dag skaber man jo mediepersonerne, for derefter at lave pladerne, siger Lene Siel. Hvordan en lille, privat historie pludselig kan blive til noget stort, gik for alvor op for hende, da hun for seks år siden efter et interview om sundhed med en journalist blev stillet spørgsmålet, om hun havde oplevet alvorlig sygdom i sin familie. Her fortalte Lene Siel, at hendes døtre led af ryglidelsen skoliose der gjorde, at de dagligt skulle gå med korset for at stabilisere ryggen. - Det gik så hen og blev en forside, og jeg blev også spurgt, om jeg ville medvirke i Go’ Aften Danmark. Det kom meget bag på mig, men jeg kan da godt forstå, at det er interessant, og at det kan hjælpe andre mennesker, at jeg fortæller om det, men på det tidspunkt havde jeg egentlig helst holdt det privat, siger sangerinden, hvis døtre i dag ikke har mén af lidelsen. Vil ikke være i rampelyset Selv om Lene Siel nu selv skal styre sin forretning som sangerinde, har hun da heller ikke tænkt sig at dyrke kendis-livet mere, for at gå til premierer og at være i rampelyset for andet end sin musik, er slet ikke noget for hende. - Jeg kan godt lide at være privatperson, at gå uden make-up og ikke at ligne Lene Siel hele tiden, men jeg har skullet vænne mig til, at grænserne har rykket sig, for jeg har ikke det store behov for at blive set, eller at gå til premierer. Det er ikke fordi, jeg ser ned på dem, der dyrker det, men jeg kan bare selv bedst lide at stå frem, når det er i mit job på scenen. Det er jo nok nordjyden i mig, der gør det, men meget i denne branche handler jo om at blive set, siger Lene Siel. Næste stop for sangerindens sommer-optrædener er sankthansaften i Tivoli, hvor hun giver koncert for de fremmødte på Plænen. LÆS OGSÅ:Er du i tvivl om, hvem der kan hjælpe dig videre med din karriere? Så få gode råd i guiden på oestrogen.dk LÆS OGSÅ:Mangler du læsestof om at komme videre med karrieren? Så få tre gode bog-forslag på femina.dk ;Onsdag, 19. juni 2013
L.O.C. investerer millioner;" Der er masser af penge i kassen hos Christiane Schaumburg-Müller O'Conners bedre halvdel, rapperen L.O.C. Regnskabet fra hans selskab SGMD ApS viser, ifølge Ekstra Bladet en omsætning på 6,8 millioner kroner. Avisen oplyser, at den stortjenende rapper dog ""kun"" har udbetalt lidt over 2,6 millioner til sig selv. Det svarer til, at L.O.C. har givet sig selv en månedsløn på cirka 218.000 kroner. Samtidig har L.O.C. vurderet, at det er en god ide at investere nogle af sine mange penge. Han har således anbragt halvanden millioner kroner i værdipapirer. Hans frue, Christiane, tjener også en pæn løn på sine TV-værts job uden dog tilnærmelsesvist at komme op på sin mands enorme indtjening i selskabet SGMD, der lever fint op til sit navn, da bogstaverne står for SelvGjortMillionærDrøm. En drøm, der må siges at være gået i opfyldelse. ";Onsdag, 19. juni 2013
Sarah Zobel og Alexander Kølpin deler børnene;" Ægteskabet mellem Sarah Zobel og Alexander Kølpin holdt ikke, og begge har efterfølgende etableret sig med nye partner. Sarah Zobel valgte at forlade sin ægemand til fordel for den ni år yngre sanger Burhan G. Alexander Kølpin blev senere kæreste med den smukke ""Go' Morgen Danmark""-vært Ibi Støving. Men selvom ægteskabet ikke holdt, har parret stadig de mest dyrebare sammen - nemlig deres to fælles børn, datteren Roberta og sønnen Vincent. Som mange andre moderne skilsmisseforældre, deler de, ifølge Ekstra Bladet børnene ligeligt mellem sig. På sin blog fortæller Sarah Zobel ifølge avisen. - Nu når jeg kun har mine børn en uge ad gangen, finder jeg det mere vigtigt, virkeligt at bruge tiden ordentligt. Forstået på den måde, at mit nærvær nok er blevet større.""   ";Onsdag, 19. juni 2013
Sarah Grünewald har fundet manden i sit liv;" - Han er manden i mit liv. Så kategorisk beskriver den nye ""Vild med dans""-vært, Sarah Grünewald sit forhold til kæresten, Rasmus Backhaus. At parret bor hver for sig har Sarah Grünewald ikke nogen problemer med. Til Ekstra Bladet, fortæller hun: -Han har sådan en fed lejlighed på Bryggen, og jeg har lige fået en fed lejlighed på Kultorvet, så det er meget fedt, at jeg har den inde i byen, når vi er derinde, og så kan vi tage ud til ham, når vi er derude, forklarer den smukke TV-vært. Hun synes også, det er fedt at give hinanden lidt plads og mener selv, at det er ""det nye sort"" ikke at bo sammen. Børn har parret ingen planer om foreløbig.  Nej, jeg har rigeligt i at være forelsket i ham. Min kærlighed til ham er nok. ";Onsdag, 19. juni 2013
Peter Norvig: Jeg er gældfri;" Peter Norvig klager ikke, selvom han og hustuen Hanne Nørrisgaard netop har solgt deres pragtvilla ved Bagsværd Sø for 22,5 millioner kroner mindre end den oprindleige udbudspris. Til BT fortæller han, at parret bare er glade for, at det endelig - efter at villaen har været til salg et år - er lykkedes at finde en køber. Det er den tidligere direktør for Oticon, Lars Kolind, der har købdt kæmpevillaen for 45,5 millioner kroner - efter den oprindeligt var sat til salg for 68 millioner. -Det vigtigste var at få huset solgt - så var salgsprisen sekundær. Nu kan vi komme videre, siger Peter Norvig til avisen. Han fortæller også, at parret ikke står tilbage med nogen gæld efter salget. - Pantebrevene var blevet betalt for noget siden, så vi havde kun realkreditgælden tilbage. Den har vi kunnet betale ud nu. Så vi er gældfrie igen. En glad Peter Norvig oplyser også, at både han og Hanne Nørrisgaard, der i dag sælger boligprojekter for ""Living Home"", har justeret om på deres liv, så de i dag har bedre tid til at være sammen med deres to børn. Hvor familien skal flyte hen, nu hvor villaen endelig er solgt, ved Peter Norvig endnu ikke. -Det eneste jeg kan sige med sikkerhed er, at vi bliver i København. ";Onsdag, 19. juni 2013
Glennie fra De unge mødre er gravid igen; Nu ved familie og venner det, så nu vil 25-årige Glennie og hendes mand 29-årige Christian Have gerne dele den gode nyhed. Glennie er gravid i 13. uge, og parret glæder sig til at få deres første fælles barn. -Jeg tror, det er en dreng, for jeg har sådan en kvalme. To gange har jeg måttet stoppe bilen i det samme kryds og rulle vinduet ned for at brække mig. Jeg har termin nytårsaften, og så håber jeg bare, at jeg ikke føder for tidligt, som med Emil. Han skal helst ikke fødes juleaften, siger en glad Glennie. Hun og Christian blev kærester for et år siden, og til oktober kan de fejre 1 års bryllupsdag. Husker du, da Glennie og Christian blev gift? Læs alt om det romantiske bryllup, og se billederne på udeoghjemme.dk  På trods af at det unge par ikke har kendt hinanden så længe, føler Glennie, at de har været igennem mange prøvelser, som har gjort dem stærke som par. I efteråret var parret lykkelige, da Glennie ventede sig. Desværre fik Glennie en spontan abort i uge 8 . Glennie begyndte at bløde midt i nytårsaftens festligheder, og næste morgen fik hun store smerter. Hun måtte en tur på hospitalet, for at lægerne kunne fjerne det, som ikke var kommet ud af sig selv. Efter den væmmelige oplevelse, glæder de sig over, at alt ser ud til at gå, som det skal denne gang. Frygter ny abort -Vi frygter selvfølgelig, at det skal ske igen, men vi forsøger at tro på, at det nok skal gå. Jeg tror, at jeg tabte barnet, fordi jeg havde fået morfin af lægerne, da jeg fik en diskusprolaps d. 12. december efter et fald, men vi får aldrig fået en forklaring, siger Glennie. LÆS OGSÅ: Sådan mødte Glennie sin Christian Hun vidste ikke, at hun atter var i lykkelige omstændigheder, da hun skulle til lægen for at få første stik af en livmoderhalsvaccination. -Dagen inden sagde jeg til Christian, at vi hellere lige måtte tjekke for en sikkerheds skyld, om jeg var gravid, for så må man jo ikke få vaccinen, forklarer Glennie. Hun havde gået med en lille mavefornemmelse i tre uger, uden at det helt var gået op for hende, hvad der var i gærde. - Det skulle være gået op for mig, da jeg begyndte at få lyst til rødbeder og leverpostej. Det var ligesom da jeg ventede både Emma og Emil. Og ganske rigtigt. Der dukkede to røde streger op med det samme, siger Glennie. Vil ikke tage tidlig barsel Hun har planer om at fortsætte sin uddannelse, selvom hun er gravid. Snart starter hun på grundforløbet for tandklinikassistent-uddannelsen på teknisk skole. Det er heldigvis tæt på parrets hjem i Herning. -Vi har jo også vores store børn, som glæder sig og gerne vil hjælpe. Christian har to børn på samme alder som min store pige Emma, og de bor alle halvdelen af tiden hos os. Det bliver bare så rart at få et fælles barn, hvor der er ro på, siger Glennie. Og hentyder til den ballade, som der har været mellem hendes søns far og hende. Glennie har ikke fået lov at se sin søn Emil siden november 2011. Men hun bliver ved med at håbe, at hun en dag kan få lov at være mor for ham også igen. Læs på udeoghjemme.dk, hvorfor Glennie ikke har samvær med sin søn Emil -Der er ikke noget jeg hellere ville end at se min søn Emil, men hans far er imod det, og lige nu bor Emil hos ham og går i en slags spædbørn terapi. Jeg føler jo ikke, at jeg kan bebrejdes for Emils vanskeligheder, når han ikke har boet hos mig så længe. Det kommer nok til at være en lang proces, for jeg er jo som en fremmed for Emil, sukker Glennie. På Trods af sorgen over ikke at se sin søn, har den unge mor bestemt sig for at fokusere på det gode i livet. Hun og Christian er meget glade for hinanden, og deres sammenbragte børn glæder sig til familieforøgelsen. Hvis det bliver en dreng, skal han hedde William. Bliver det en pige, skal hun hedde Julie eller Nanna. Det har de store børn fået lov at bestemme. ;Onsdag, 19. juni 2013
Royal hyldest af Poul Nyrup;" Til tonerne af ""Kong Christian stod ved højen mast"" fik Poul Nyrup Rasmussen igår fint besøg i Brøndsalen på Frederiksberg, hvor han fejrede sin 70-års fødselsdag. Partifæller og venner gennem et langt liv myldrede til på den solvarme dag, hvor den tidligere statsminister tog imod med sin hustru, Lone Dybkjær. Men dagens clou opstod da kongehusets to spidser pludselig dukkede op for at holde ""årets Nyrup tale"", som majestæten sagde - med en diktion, så det næsten lød som ""årets nytårstale"". Det var dog ""prins Henrik"" i hvid sommeruniform og rødvinsbrandert, der høstede størst bifald, da han tiltalte Nyrup som ""socialist rosé"". Indeni prinsen gemte Nyrups partifælle Mogens Jensen sig - en mand der gennem tiderne har lavet mange kærlige parodier på den tidligere partiformand. Selv var Nyrup i vældig humør,  da han på den solbeskinnede eftermiddag tog imod sine mange gæster. - Jeg har det pragtfuldt. Jeg synes ikke man skal gå så meget op i alder. Jeg nyder bare, at jeg er sund og rask. Det er jo ikke alle politikere beskåret, når man når hertil. Idag skal man være i rigtig god form for at være politiker i Danmark, sagde fødselaren.        ";Onsdag, 19. juni 2013
Brad Pitt om Angelina: Hun er mere sexet end nogensinde;" - Hun har altid været den modige, stærke person, jeg faldt for, og hun er mere sexet end nogensinde. Sådan siger Hollywood-stjernen Brad Pitt om sin kone Angelina Jolie, der for nylig valgte at få fjernet begge sine bryster, fordi hun har en alarmerende høj genetisk risiko for at udvikle brystkræft. Brad Pitt fortæller til hellomagazine.com, at Angelina er kommet sig hurtigt efter opertionen. Brad har tidligere udtalt, at han finder Angelinas beslutning om at få bortopereret begge bryster ""absolut heroisk"". Angelina Jolie selv har udtalt, at hun traf valget for sine børns skyld. Hun og Brad Pitt har seks børn sammen. Maddox på 11, Pax ni, Zahara syv, Shiloh seks, og tvillingrne Knox og Vivienne på fire. Sangskriveren Melissa Etheridge, 52, der, ligesom Angelina har genet BRCA-1, der giver høj risiko for at udvkle brystkræft, led selv af sygdommen i 2005. Hun har udtalt, at hun ikke vil kalde Angelinas valg for modigt. Til det siger Angelina blot: - Melissa er en gammel bekendt. Jeg må ringe til hende en dag.   ";Onsdag, 19. juni 2013
Lene Glistrup er død; Efter kort tids sygdom med cancer er 88-årige Lene Glistrup død. Det skriver BT. Lene Glistrup blev, mens hun var jurastuderende, gift med Mogens Glistrup i 1950. Hun støttede ham i alt - også da han i 1973 vandt det såkaldte jordskredsvalg i 1973. I 2008 mistede Lene Glistrup sin elskede Mogens. Det var kun til allersidst, at Lene Glistrup var mærket af sin sygdom. I oktober sidste år deltog Lene Glistrup i receptionen for den portrætbog Andreas Fugl udgav om Simon Spies. Lene Glistrup og Simon Spies var studiekammerater, og Lene Glistrup var økonomisk rådgiver for Simon Spies. Til BT fortæller Lene og Mogens Glistrups datter Anne-Marie om sin mor: - Hun har været helt fantastisk og meget livsduelig hele vejen igennem.       ;Onsdag, 19. juni 2013
Kendte tjener godt på at skrive børnebøger;" Det er ikke nok bare at være kendt. Man skal naturligvis også kunne skrive - og så også helst have føling med børnenes univers. Men er de faktorer i orden, så er forlagene glade for at udgive børnebøger skrevet af kendte. Og flere kendte tjener en pæn sum penge på at skrive børnebøger og dermed få andel i biblioteksafgifterne. I BT fortæller Jesper Roos Jacobsen, der er redaktør for børnebøger på Politikens Forlag, at de kendtes ansigter er med til at få forældrene til at købe børnebøger. -Det ville være dumt at sige, at det ikke har betydning, at Sigurd Barret titter frem på forsiden af en bog. Det betyder selvfølgelig noget, fordi det er en, der er kendt fra fjernsynet, fortæller redaktøren til avisen. Netop Sigurd Barret, der i årevis har underholdt børnene på TV i blandt andet ""Sigurds Bjørnetime"" er en populær forfatter. Flittig er han også og har skrevet hele 37 børnebøger. Blandt andre ""Sigurd fortæller Bibelhistorie"", der er blevet et stort hit med 80.000 solgte eksemplarer. Selv har Sigrud Barret regnet ud, at han har solgt en halv million bøger. - Men ud af de 37 titler er det måske fem-syv, der er blevet stående på biblioteksreolerne. Sigurd Barret får et pænt beløb i biblioteksafgifter, men understreger at det er absolut primært sine shows, han lever af. Hvad forfatterne tjener på deres bøger er ikke offentligt tilgængeligt, men det er bibliotekernes hitlister over, hvem der scorer mest i biblioteksafgifter. Her ligger Bjarne Reuter klart på en 1. plads med 804.210,06 kroner i 2012. Børnepsykolog og forfatter Renée Toft Simonsen, der blandt andet har udgivet bøgerne om Karla fik, ifølge BT, 168.480,91 kroner i biblioteksafgift sidste år. Kirke- og ligestillingsminister, Manu Sareen, der har skrevet børnebøger om Iqbal Farooq fik sidste år 106.535,01 kroner. Entertainer, TV-vært og forfatter Sigurd Barret fik sidste år 58.579,52 kroner for sine børnebogsudgivelser, mens modediktatoren og forfatteren Jim Lyngvild, der blandt andet har skrevet børnebogen ""Skyggernes Bog"" fik sidste år 27.601,56 kroner i biblioteksafgifter. Om et par uger får forfatterne besked om hvor meget de denne gang har tjent i biblioteksafgifter. ";Tirsdag, 18. juni 2013
Hanne Danielsen: Regnede ikke med at blive kærester med Ib Michael; I 25 år har den tidligere TV-vært Hanne Danielsen og forfatteren Ib Michael været gift. De sagde ja til hinanden i en lille polynesisk kirke, og i dag – 25 år efter de blev gift – er Hanne Danielsen ikke i tvivl om at det er de to for evigt. Deres fælles rejse sammen begyndte på en anden rejse. Hanne Danielsen mødte nemlig Ib Michael, som hun kalder Mik, da hun i sin tid sejlede med Nordkaperen. De forelskede sig i hinanden under en mexicansk nattehimmel, mens de sad og lyttede til mexicanske kærlighedssange, som han oversatte for hende. Vi havde begge en kæreste På det tidspunkt havde de begge en anden kæreste. Hun »smed alt over bord«, siger hun. Men det gjorde han ikke. – Jeg regnede heller ikke med, at vi ville blive ved med at være kærester, når vi kom hjem. Ikke fordi jeg ikke vidste, hvad jeg ville. Jeg vidste fuldstændig, at det her ville jeg gerne. Men Mik havde jo nærmest været kæreste med det halve af København, så måske var det bare en ferie-ting imellem os, fortæller hun. Jeg ville ikke opsøge ham Men selv om hun vidste, at hun gerne ville ham, så havde hun ingen planer om at kontakte ham, da turen på Nordkaperen var forbi. - Jeg vidste, at jeg ikke selv kom til at opsøge ham. Det var ham, der måtte tage den beslutning. For mig var det klart, at hvis jeg fik muligheden, så ville jeg tage den for livstid. Og så måtte jeg tage de skrammer, jeg måtte få. Sådan er livet jo i det hele taget. Du får de skrammer, du får, og dem må du så klare, siger hun. Har du fået skrammer? – Og ja, jeg har da fået mine skrammer med Mik. Men de bliver ligesom væk inde i mit hoved. Jeg tror såmænd, der har været masser af skrammer, jeg kunne have skrevet ned i en dagbog og husket på. Men det har jeg ikke gjort, og i dag kan jeg helt ærligt ikke huske dem. Jeg kan godt huske perioder, der har været besværlige, og hvor han har været irriterende. Men alt sammen overskygges af, at han er ret vidunderlig at være sammen med. Og det er bare forever med os to, siger Hanne Danielsen. LÆS OGSÅ:Vært på Aftenshowet Maria Yde mødte sin mand, da hun var ti år. Her løfter hun sløret for, hvordan det endte med, at de rent faktisk blev forelskede LÆS OGSÅ:Efter sit første ægteskab mødte Anne Fabricius-Bjerre og Bent Fabricius-Bjerre hinanden. Et møde, der resulterede i et ægteskab og et job som biografdirektør. Læs her hvordan det gik til   ;Tirsdag, 18. juni 2013
Maria Montell syg efter tur til Afrika;" Sangerinden Maria Montell og hendes mand, filminstruktør Tomas Villum er netop vendt hjem efter en tur til Uganda, hvor både Maria og Tomas fik en colibakterie med hjem efter at have spist noget ""spændende mad"". Maria Montell forældre flyttede ind i parrets hus og passede de tre børn, mens Maria og hendes mand blev raske. -Vi havde det ikke ligefrem godt, fortæller Maria Montell til Ekstra Bladet. Maria er ambassadør for ""3literrentvand"", og både Maria og Tomas boede blandt lokalbefolkningen. Til Ekstra Bladet fortæller Maria sangerinden: -Vi boede i telt i Østafrikas største landsby, Karomoja. Her talte jeg med høvdingen, der havde en kone til hver af ugens syv dage. Nogle af de penge, der kommer ind fra salget af vandet ""Kildevæld"", bruger Røde Kors til at går til at bore brønde i Afrika, og Maria Montell er frontfigur på projektet. Det er tredje gang, Maria Montell er i Afrika for at se boringer af brønde. -Men det er det værste område, jeg endnu har været i. Der var mange fluer og udspilede maver. Folk var så usunde og uhygiejniske. Man lærer hvor godt vi har det herhjemme, siger sangerinden til avisen.       ";Tirsdag, 18. juni 2013
Borgen går sin sejrsgang over Europa; Torsdag blev ”Borgen kåret som ”Bedste europæiske dramaserie” ved TV-festivalen i Monte-Carlo. Mandag aften faldt der på ny en pris af - Da var det sammenslutningen af dramaforfattere og -komponister i Frankrig – Société des Auteurs et Compositeurs Dramatiques (SACD), som valgte at give en pris til ”Borgen”. Helt præcist overrakte de deres europæiske pris – en ”Prix Européen” – til manuskriptforfatterne bag ”Borgen”: Adam Price, Jeppe Gjervig Gram og Tobias Lindholm for deres arbejde med serien, der er på 30 afsnit. DR-dramaserien har også tidligere høstet priser i Frankrig. På den anerkendte franske Festival International des Programmes Audiovisuels hentede ”Borgen” i 2011 både en såkaldt FIPA d’Or Grand Prize for bedste dramaserie og for bedste originale soundtrack. ”Borgen” bliver vist eller skal vises i omkring 70 lande verden over. ;Tirsdag, 18. juni 2013
Anne-Mette Rasmussen vil gerne være Fru Fræk;" Det var under sin deltagelse i ""Vild med dans"" i 2008, at den daværende statsministerfrue fik tildelt titlen ""Fru Fræk"", da hun slog en vejrmølle midt på dansegulvet og afslørede en dansetrusse. En titel hun på ingen måde er ked af.  På weekendens folkemøde på Bornholm, blev den nuværende generalsekretærfrue, foredragsholder, forfatter, danseinstruktør m.v., ifølge bt.dk, interviewet af Venstrepolitikeren Inger Støjbjerg. -Det med Fru Fræk skyldes jo meget danseriet - og det er lige mig, så jeg har ikke noget imod at hedde Fru Fræk, fortæller Anne-Mette Rasmussen. Hun fortæller også, hvordan hun mødte Anders Fogh til halbal i Kirke Hyllinge, hvor Anne-Mettes mor inviterede den unge mand med hjem til natkaffe hos familien. -Det endte med, at Anders og min far sad og diskuterede det lokale kloaknet, og det syntes jeg ikke var særlig romantisk, så jeg gik i seng. Senere ringede Anders dog og inviterede Anne-Mette med i Knuthenborg Safaripark, og derfra gik det stærkt. Som 25-årige havde Anne-Mette Rasmussen fået sine tre børn, sønnen Henrik og de to døtre Maria og Christina. Inger Støjbjerg fik også spurgt Fru Fræk, hvordan det var at blive førstedame, da hendes mand i 2001 blev statsminister. -Anders havde nået sit mål. For mig var det ikke et mål, men jeg vidste godt, det ville ske en dag, fortæller Anne-Mette. Anne-Mette Rasmussen nåede selv nogle nye mål efter hun var med i ""Vild med dans"". -Jeg vidste med det samme, da jeg blev spurgt, at det var lige mig. Dans er bare mig men det var helt vildt med pressen. Det var der jeg fik min første mobiltelefon. Medierne ringede hele tiden til min dansepartner Thomas for at få fat på mig, husker hun. Anne-Mette og Thomas Evers Poulsen danser stadig. Blandt andet til velgørenhedsbal i NATO, hvor Andres Fogh er generalsekretær. -Det tjener vi 75.000 kroner på pr. gang, og de går til kvinder i Afghanistan. Vi er oppe på en halv million, lyder det fra Anne-Mette Rasmussen a.k.a. Fru Fræk.   ";Tirsdag, 18. juni 2013
Remee overvejer comeback til X Factor;" De tre sidste år har dommerpanelet i X Factor ikke haft fornøjelsen af den populære ""X Factor""-dommer Remee. Nu ser det, ifølge bt.dk, ud til, at der er håb om, at Remee vil gøre cemeback ved dommerbordet. Musikprooduceren er nemlig belvet indkaldt til et møde med DR, og mødet skulle angiveligt har emnet ""X Factor"" på dagsordenen. -De har faktisk ringet. Jeg havde tre krav, som var de tre P'er. Hvis de opfyldte dem, kunne vi tage mødet. I må gætte på, hvd de står for. Mødet kommer, og så tager vi den derfra, siger Remee i et interview med bt.dk. Remee, der er fyldt 38 har tidligere udtalt, at ""X Factor"" efter hans mening har udviklet sig i en forkert retning. Derfor vil han endnu ikke udtale sig om, hvorvidt han er parat til at tage dommertjansen, hvis det bliver aktuelt. -Jeg vil hverken sige til eller fra, lyder den foreløbige melding fra Remee, der ikke mener, DR har forvaltet ""X Factor""-formatet optimalt de seneste år. Det kan der muligvis rettes op på, hvis der igen indledes et samarbejde med den sympaitske og dytige sangskriver og producer.     ";Tirsdag, 18. juni 2013
Video: Firbenet stjerne i Far til fire-film; Det er ikke hver dag, man ser en tam ko på det hvide lærred, men det er netop, hvad biografgængere får at se til efteråret, når Far til fire-filmen ”Onkel Sofus vender tilbage” har premiere med Kurt Ravn i rollen som onkel og kvægejer. Den kommende, firbenede stjerne i ”Far til Fire”-filmen er Jersey-koen Yonna på to et halvt år. Hun har sin daglige gang i det jyske på Børnebondegården ved Horsens, men den spirende filmkarriere har bragt den gyldenbrune ko til Sjælland i sommermånederne. Hendes ”mor”, Tina Nielsen, fortæller, hvordan netop Yonna landede rollen som koen Karla. – Jeg var i et radioprogram med Peter Lund Madsen om kvægs intelligens, og så var der en fra filmholdet, der havde hørt det og ringede til mig. Han spurgte, om jeg kunne træne en ko for dem, men jeg sagde, at jeg allerede havde en ko, der var trænet. Og så fik Yonna rollen. Tina Nielsen forklarer, at Yonna lærer et nyt trick på 20 minutter, og at hun aldrig glemmer det igen. Hun skal bare forbinde et bestemt ord med en bestemt handling, og så løfter hun f.eks. automatisk højre bagben. Men der er også et andet trick, som hjælper. – Jeg ligger for det meste neden under hende og klør hende på maven, når de optager en scene – men det kan man ikke se, for de filmer kun det øverste af hende. Mød den firbenede stjerne og det øvrige Far til fire-hold i vores video herunder:  ;Tirsdag, 18. juni 2013
Peter Norvig taber 21 millioner på hussalg;" Selvom han er professionel ejendomsmægler har det knebet gevaldigt for Peter Norvig og hans kone Hanne Nørrisgaard at få solgt deres kæmpe palæ, der ligger lige ved Bagsværd Sø. Efter at pragtvillaen har været til salg i over et år er det nu, ifølge Ekstra Bladet, endelig lykkedes ægteparret at få herligheden solgt. Ekstra Bladet oplyser desuden, at køberen er den tidligere Oticon-direktør Lars Kolind og hans kone Vibeke. Parret har givet 45.5 millioner kroner for villaen, der i maj 2012 blev udbudt til salg for 68 millioner. Da Peter Norvig og Hanne Nørrisgaard selv købte villaen, der hedder ""Tusculum"" og mere ligner et slot end en villa, gav de 45 millioner for den. Huset er belånt med 66,5 millioner kroner, så reelt har parret mistet 21 millioner kroner på handelen. Da de købte villaen, tjente de begge rigtig gode penge som mæglere, der formidlede salg af især eksklusive bolger, men de blev, som mange andre, ramt af krisen. I dag arbejer de begge som sælgere af boligprojekter for ""Living Home"".   ";Mandag, 17. juni 2013
Filmpris til danske Nicolas Winding Refn;" Han har allerede lavet mange skønne film, og den seneste ""Only God Forgives"" er ingen undtagelse. I udlandet har man også for længst fået øje på danske Nicolas Winding Refn, og ved årets Sydney Festival har han netop vundet hovedprisen. ""Only God Forgives"" var også med på filmfestivalen i Cannes for nylig, og her delte den anmeldere og publikum i dem, der synes, filmen er genial, og dem, der slet ikke bryder sig om den. Det samme skete, ifølge Ekstra Bladet ved festivalen i Sydney, men her løb Nicolas Winding Refns nyeste film altså alligvel med en pris. ";Mandag, 17. juni 2013
Adele hædres af dronning Elisabeth;" I anledning af dronning Elisabets fødselsdag har sangeren Adele fået MBE-ordenen, der svarer til en ridderorden.  Den populære sanger fik ridderslaget på grund af hendes sang ""Skyfall"", der er titelsang til den seneste James Bond-film. Alene i Storbrittanien har Adels solgt syv millioner albums. Blandt de øvrige der blev adlet i forbindelse med dronningens fødselsdag var Tony Robinson og Rowan Atkinson.   ";Mandag, 17. juni 2013
Suzanne Bjerrehuus forarger med saftigt ord;" Suzanne Bjerrehuus fortryder ikke, at hun i P3-radioprogrammet ""Mads og Monopolet"" kaldte Sarah Zobel for ""velknaldet"". - Jeg er et erotisk menneske, og når jeg kaldte Sarah Zobel for velknaldet, skyldes det, at jeg selv har været der. Jeg kan godt huske, hvordan det var at være i Sarahs og Burhans alder, fortæller den bramfri Suzanne til Ekstra Bladet. Ifølge avisen morer Suzanne Bjerrehuus sig over den furore hendes udtalelse har skabt. - Selvfølgelig kan jeg blive misundelig, når jeg ser en kvinde med så megen lidenskab og så tilfreds som Sarah Zobel, men det betyder da ikke, at jeg mangler noget derhjemme. Men Asger (Aamund, Suzannes mand, red.) og jeg har en anden alder, og vi er et andet sted i vores forhold, forklarer Suszanne Bjerrhuus til avisen. Hun fortæller også, at hvis man lytter til teksten i Burhan G's ""Din for evigt"", som handler om den forbudte kærlighed, er man ved at få gåsehud. - En af mine veninder græd, da hun hørte den og sagde: ""Tænk at have en mand, der elsker én så meget"", fortæller Suzanne, om forholdet mellem Sarah Zobel, der forlod et ægteskab ,med Alexander Kølpin for at følge sit hjerte, der nu banker for Burhan G.  Alexander Kølpins hjerte er så til gengæld begyndt at banke hefigt for Go' Morgen-værten Ibi Støving.     ";Mandag, 17. juni 2013
Lene Siel: Min far tog skylden på sig; Det er uden tvivl, at den 44-årige Lene Siel har fået musikken ind med modermælken. Hun voksede op som datter af to musikere, der var indehavere af et spillested i den nordjyske by Sæby. Men alt faldt på gulvet, da hun som 14-årig måtte se sine forældre dreje nøglen om, og Lene Siels norske mor flyttede tilbage til Norge, selv om parret stadig var gift. Derfor var Lene Siel i sine teenageår meget tæt på sin far, Kurt Siel, som i perioder drak for meget. - Min far har betydet noget specielt for mig. Han var et meget komplekst menneske, fordi han også var så kærlig. Han sagde altid, at det var hans skyld, og det gjorde, at jeg aldrig kom til at føle nogen skyldfølelse. Når han drak, var jeg overladt meget til mig selv, men heldigvis havde jeg en stor omgangskreds på rideskolen, så det hjalp mig, men jeg blev også selvstændig meget tidligt, siger Lene Siel, der før sangkarrieren for alvor tog fart blev udtaget til Danmarksmesterskabet i dressurridning. Faren havde selv haft en hård opvækst, for hans mor var død, da han kun var to år, og hans egen var meget fraværende i hans liv. Derfor voksede han op hos sin moster, hvis mand ifølge Lene Siel var kvartalsdranker. Kurt Siels talent for musikken blev heller aldrig helt indfriet, som han havde ønsket, for han manglede de rundsave på albuerne, der skulle til. - Jeg har heller ikke det der i mig, så jeg kan sagtens sætte mig ind i det. Jeg gider det bare ikke, og jeg har altid tænkt, at det nok kommer alligevel. Men han var især god til at få mig til at føle mig dygtig, selv om han også kunne kritisere. Jeg følte mig altid meget voksen i forhold til min far, siger Lene Siel. Har givet døtrene kærlighed Selv har hun opgivet at sætte dogmer op for, hvad hun skal gøre anderledes med sine egne børn, for hun har for længst erfaret, at børneopdragelse ikke sådan lige er til at lægge en plan for. Først og fremmest har prioriteten for hende været at give sine tre døtre masser af kærlighed. - Jeg synes, det er svært at beslutte sig for at gøre noget bestemt i forhold til at opdrage sine børn, for der vil jo altid være et eller andet, man ikke kan styre. Man skal selvfølgelig først og fremmest være sød og kærlig, og bare gøre sit bedste. Der er ingen opskrift, for børn er meget forskellige, siger sangerinden. Næste stop for Lene Siels sommer-optrædener er sankthansaften i Tivoli, hvor hun synger Midsommervisen for de fremmødte på Plænen. ;Mandag, 17. juni 2013
Lotte Friis er blevet voksen;" Efter sin store nedtur ved OL sidste år i London valgte topsvømmeren Lotte Friis at forlade Danmark. Det store medaljehåb floppede helt og fik mod forventning igen medaljer med hjem fra OL. Det slog hende helt ud, og hun var tæt på helt at droppe svømningen. Men en beslutning om at flytte til sydfranske Nice gav Lotte Friis svømmeglæden tilbage. Nu stortrives hun i det franske, hvor hun har beot siden 22. oktober sidste år. Flytningen til Frankrig har i den grad modnet den 25-årige svømmer, der er blevet mere selvsikker og selvstændig. Fra at være en lidt usikker person er Lotte blevet ""voksen"" og har fået selvtillid både som sportsmenneske og privat person. - Jeg er vild med byen, træningen, maden og mine franske venner, fortæller Lotte Friis. Mens Lotte har boet i Nice, har hun kun været hjemme i Danmark to gange. På et af sine Danmarksbesøg tog Lotte en tur til Fyn, hvor hun i Assens hentede en lille perserkilling, Nemo, som skulle med hende hjem til Nice. Her holder den hende med selskab i lejligheden, hvor hun også tit hygger sig med sine nye venner i Frankrig. Svømmemæssigt går det fantastisk for Lotte, der både ligger nummer 1 på versdnsranglisten og er fransk mester. - På nuværende tispunkt af sæsonen træner jeg ale ugens syv dag, og det er super hård træning, fortæller en glad Lotte Friis. På kærestefronten er der ikke rigtig sket noget. - Nej, jeg har ingen kæreste i øjeblikket, så der er desværre ikke noget nyt på den front, fortæller Lotte Friis til BILLED-BLADET. ";Mandag, 17. juni 2013
Fetterlein springer ud som popsanger;" Han snurrer rundt om sig selv med udbredte arme i hvidt tøj og skiftevis åben skjorte og bar overkrop. Solbrændt overkrop, for Frederik Fettterlein er, som altid, solbrun. Det hele sker til tonerne af sangen ""Skygge, solhat, solcreme"" - de tre S'er - og det er ingen ringere end hr. Fetterlein selv, der synger det vigtige budskab fra Kræftens Bekæmpelse. Af vidoen, som kan ses nedenfor, fremgår det, at sangen er produceret af selveste Cutfather, selvom det visse steder godt kan lyde som om, der slet ikke er pyntet på Fetterlein utrænede sangstemme. Men, ifølge Frderik Fetterlein selv, er der en mening med galskaben. Det skal nemlig lyde så dårligt - fordi det skal være sjovt, så folk bedre forstår budskabet ""Skygge, solhat, solcreme...fat det nu!"".' Til Ekstra Bladet fortæller den nye popstjerne, at han selv er meget tilfreds med resultatet. Han fortæller også, at sangen ikke er computermanipuleret. - Nej, det var meningen, det skulle lyde så dårligt. Hele ideen er, at det skal være sjovt, så folk forstår, at solen er farlig, forklarer sanger Fetterlein. At Kræftens Bekæmpelse har valgt lige netop ham, har Fetterlien også en forklaring på. - Jeg er jo dejlig brun, så jeg tror det går ud på, at når jeg kan forstå budskabet, så kan alle. Jeg har fået pigmentforandringer, fordi jeg har været dårlig til at forstå sammenhængen. Jeg har kastet mig ud i solen med kokosolie over det hele, afslører Fetterlein, der nu er begyndt at passe mere på. Til avisen fortæller han, at han synes, det har været sjovt at indspille nummeret, og at han er glad for at lave noget, der kan være med til at hjælpe andre.    ";Mandag, 17. juni 2013
Medina tog helikopteren;" Superstjernen Medina er en efterspurgt og tralv dame. I øjeblikket flyver og farer hun rundt i det ganske land på diverse festivaler. Og når Grøn Koncert går i gang er Medina også med på plakaten - desværre uden sin elskede Christoffer. Men flyver og farer gør hun helt bogstaveligt. For at spare tid tog popdronningen, ifølge Ekstra Bladet, en helikopter, da hun skulle transporteres fra Holstebro til København.  I Holstebro var dronningen af pop det store navn på sportspladsen i lørdags ved ""Rock i Holsterbro"", og hjemturen til København foregik altså med helikopter. Måske en måde at få tid til at nå at være sammen med kæresten, der også er en travl musiker.   ";Mandag, 17. juni 2013
Jokeren runder de 40 ;" Den hårdtrappende Jokeren er fyldt 40, men han er langt fra færdig. Ifølge Ekstra Bladet rundede den nu 40 årige rapper nemlig dagen i fineste stil. Det skete i Nordsjælland, hvor han fejrede dagen iført cowboyhat, høj cigarføring og et af de for tiden meget moderne skovmandsfuldskæg. Ved sin side havde han naturligvis sin smukke kæreste, modellen Louise P. Hvorvidt ekskæresten Szhirley deltog i fejringen, vides ikke. Måske har hun været ""lovligt"" forhindret, eftersom hun i weekenden deltog i sin danseven Silas Holsts polterabend.   ";Mandag, 17. juni 2013
Helle Sjelle charmerer Lars Barfoed;" Formanden for Det Konservative Folkeparti lægger ikke længere skjul på, at han er mere end almindeligt glad for sin tidligere partifælle Helle Sjelle. Efter skilsmissen fra Vibeke Sylvest, som han var gift med i 10 år, stod han og Helle Sjelle for nylig frem i BILLED-BLADET som kærester. På Havnen i Allinge på Bornholm, hvor der i weekenden var Folkemødet, jokede den nyforelskede Lars Barfoed med at ville smide sin kæreste i vandet. Til BT erkender Lars Barfoed, at han synes Helle Sjelle er meget charmerende. - Jeg har det godt på alle måder i min tilværelse, fortæller en glad Lars Barfoed til avisen. Og på Bornholm ved folkemødet fik han tid til, mellem de faglige gøremål, at lave spas med kæresten og nyde sin forelskelse. - Vi har altid været gode venner, men nu er det så mere end det, konstaterer ham om forholdet til chamerende Helle ""Han ligner en glad dreng, der nyder at være lidt for kæk"", skriver BT om episoden, da den konservative politiker lod som om, han ville kaste kæresten i havnen, mens han i virkeligheden havde et godt, fast greb om hende.   ";Mandag, 17. juni 2013
Lotte Heises sønner mobbet;" Forfatter og radiovært Lotte Heise opfordrer til, at man gør noget effektivt ved mobning i stedet for blot at tale om det. - Vi snakker hele tiden om mobning, og kronprinsessen står med tårer i øjnene, når hun hører om det, siger Lotte Heise ifølge BT. Den højtråbende foredragsholder pointerer, at det hele ikke hjælpe ""en rygende skid"", så længe alt for mange har en berøringsangst overfor at tage ansvar for at stoppe mobningen. Lotte Heise har haft mobningen tæt inde på livet, da hendes egne tvillingedrenge, med de royalt inspirerende navne Joachim og Christian, blev mobbet i skolen. - Jeg ringede både til skolen og til den mor, hvis barn drillede. Man må tage fat i forældrene, for de børn, der mobber har det oftest svært på grund af problemer i deres familie. Lotte Heise får opbakning af ligestillings- og kirkemnister Manu Sareen. Han fremhæver, at fordi de danske skoler har en moppepolitik, betyder det ikke, at ingen bliver mobbet. Manu Sareen har også selv været udsat for mobning. - Engang i 3. klasse blev jeg for eksempel drillet, fordi jeg havde en ostemad med. Jeg blev så ked af det, at jeg aldrig ige. havde ost med i skole, fortæller ministeren i BT.         ";Mandag, 17. juni 2013
Silas Holst overrasket med polterabend; I fredags fortalte Silas Holst på Facebook, hvordan han kunne klappe hunden Batman, mens hans forlovede, Johannes Nymark, blev kapret til polterabend. Men allerede dagen efter var det Silas’ tur. En feststemt flok af venner, heriblandt Szhirley, Julie Steincke og Sophie Fjellvang-Sølling, trak af med danseren, som straks postede på Facebook:”Polterabend er det sjoveste i verden!!!! Tænk jeg har så tjekkede venner!!!!” Senere på dagen lagde han et foto på iklædt styrthjelm, og til aften kom kærlighedserklæringen fra Hansens Gamle Familiehave på Frederiksberg: ”Elsker mine venner mere og mere!!! I er Sååå vilde!!!” Johannes Nymark friede til Silas sidste sommer, og parret har det seneste år gået rundt med ens plastikringe på. Snart bliver de skiftet ud med ringe af metal - og efter weekendens polterabend er Silas behørigt rustet til bryllupsfest: ”Har de fedeste venner!!!! I er så vilde og tog mega røven på mig idag! Er helt fyldt op med fede oplevelser efter idag! Kan slet ikke sige hvor meget I betyder for mig! Im a lucky guy!!!!!!!!!!! Tak for verdens bedste dag EVER!!!!!!!!!!!!!”, skrev han på Facebook. ;Mandag, 17. juni 2013
Video: Festlig premiere i Nykøbing F;Der var en hyggelig og forventningsfuld atmosfære foran Nykøbing F Revyen, der i torsdags afholdt premiere.Revydirekør Flemming Krøll bød velkommen, og præsenterede siden et show, der fik både de inviterede gæster og anmeldere til at overgive sig.BILLED BLADET bringer en fyldig reportage i ugens blad, men giver dig her en snas af premieren - og af en af Krølls karakteristiske jokes.  ;Mandag, 17. juni 2013
Lars Christiansen: Sådan fandt jeg sammen med ekskonen igen; Han indrømmer gerne, at han har levet et liv med speederen i bund i overhalingsbanen, og at det endte med at koste ham ægteskabet til kollegaen Christina Roslyng. Den 41-årige håndboldekspert Lars Christiansen fortæller nu åbent om, hvordan de to igen fandt lykken sammen. - Jeg mistede selv mit ægteskab på den konto, fordi jeg bare levede fremad og opførte mig vildt egoistisk. Jeg betalte en vanvittig høj pris for at køre i overhalingsbanen hele tiden, for når alt kommer til alt, så er familien det vigtigste for mig, siger Lars Christiansen i et interview med magasinet Liv. LÆS OGSÅ:Christina Roslyng var den, der støttede Lars Christiansen igennem en periode, hvor han led af dødsangst Sammen har parret syv-årige Frederik, og sønnen har da også været en stor del af grunden til, at de to igen har fundet melodien. Der skulle dog gå tre år fra hinanden, før Lars Christiansen og Christina Roslyng igen kunne fortsætte deres ægteskab. - Heldigvis har Christina og jeg efter tre år fra hinanden fundet sammen igen. Respekt, forståelse og vores fælles barn Frederik gjorde, at vi stadig var en del af hinandens liv, da vi var fra hinanden. Vi har genfundet kærligheden, vi er sammen for at dele fremtiden – og ikke af praktiske grunde! Det må aldrig være årsagen til, at man finder tilbage, siger håndboldeksperten. Giver hinanden plads I dag har de lært en vigtig lektie om, hvad der skal til for, at de to kan få et parforhold til at fungere.  Det er nemlig alfa og omega, at de hver især får tid og plads til også at være selvstændige individer. LÆS OGSÅ:Kom indenfor hos Lars Christiansen – se huset han har sat til salg - Ved at give hinanden friheden til at opleve ting hver for sig. Vi er blevet bedre til at afstemme hinandens forventninger og få snakket om, hvad vi gerne vil opnå sammen – og så få det gjort! Vi husker at være kærester, selv om vores hverdage kan være travle og fyldt med praktiske gøremål. Alenetid indimellem er også vigtigt, så vi ikke kommer for langt væk fra hinanden. Det er for os lig med katastrofe for kærlighedslivet, siger Lars Christiansen til magasinet Liv. Lars Christiansen stoppede karrieren som håndboldspiller i 2012, og har i dag helliget sig som foredragsholder, håndboldekspert og ambassadør for en række virksomheder som Hummel og Velux. ;Søndag, 16. juni 2013
Christian Tafdrup: Det er ensomt at være single; Christian Tafdrup, der er kendt fra serier som ”Borgen” og ”Lærkevej”, er 35 år og har endnu ikke fundet den eneste ene. I et interview med FEMINA fortæller han om det at være single, og han mener faktisk ikke, det er irriterende at være alene. - Men man vil tit det modsatte af det, man er i, ikke? Men så tænker jeg bare på alle de venner, jeg har, som er kede af deres ægteskab, og børnene er pisseirriterende, og så tænker jeg: Jeg har det jo meget godt ... Men det er da klart, at der er en ensomhed i at være single. Men der er også en ensomhed i at være i et forhold. Ensomhed følger bare med. Og jeg synes, der er mange dejlige ting ved at være alene. Jeg lever et meget socialt liv, men jeg er god til at være alene. Det er ikke mit ideal at være alene igennem hele livet. Jeg er bare også plaget af det romantiske billede af, at hvis jeg skal være sammen med én, så skal det også være, fordi jeg virkelig vil det. Det må være udgangspunktet. Det skal jo nok blive svært senere hen, forklarer han til FEMINA om sin singlestatus. Mangler den rigtige partner Børn tænker han da også på, og han nævner det lille ord ’hvis’ i samme omgang og forklarer videre: - Jeg ved, at jeg gerne vil, men jeg ved jo ikke, om jeg møder én, jeg gerne vil have børn med. Eller omvendt. Eller om jeg kan få børn. Det skulle jeg måske se at få tjekket, hehe! Men ønsket om at få børn er ikke nok, man skal også gøre noget ved det, ikke? Skuespilleren mener dog, at det også hænger sammen med det liv, han lever i dag. - Jeg havde forestillet mig, at jeg ville få børn som 23-årig. Så opdagede jeg, at jeg hverken ville eller kunne. Så måske er det, at jeg ikke har fået børn endnu både et resultat af den verden, vi lever i, men også af det liv jeg har valgt. For jeg kan også godt lide at have karriere og flytte mig fra det ene øjeblik til det andet. Jeg oplever meget, at man har sig selv i fokus nu, og det er svært, når man samtidig søger noget perfekt og en drøm om en lykke. En meget romantisk drøm. Den har jeg også selv, forklarer han. LÆS OGSÅ:Vil du netdate? På Femina.dk får du 6 råd til at få succes med netdating LÆS OGSÅ:Måske et åbent forhold er løsningen? Læs på Femina.dk om et ægtepar, der lever i et godt og åbent forhold ;Søndag, 16. juni 2013
Hanne Danielsen: Derfor var Ib Michael ved at forlade mig; Den tidligere TV-vært Hanne Danielsen og forfatteren Ib Michael mødte hinanden, da de i sin tid begge sejlede med Nordkaperen. De blev gift i en lille polynesisk kirke, og i marts 2013 er det 25 år siden de gav hinanden deres ja. Hanne Danielsen, der er gået fra at være TV-vært på både DR og TV 3 til at være direktør hos blandt andet TV 2 har skiftet de mange jobs ud med et job som direktør for en fond, arbejder primært herhjemme under danske himmelstrøg, mens Ib Michael i lange perioder rejser ud i verden. Ib Michael har et særligt sind Og ud over at håndtere at være alene hjemme, så skal Hanne Danielsen også håndtere Ib Michaels sind. – Mik har et særligt sind.  Og der er da tidspunkter, hvor jeg skal kunne håndtere depressioner eller på vej til mani-perioder, hvor jeg synes, det er mindre sjovt, siger hun i et stort interview i SØNDAG. Men det har ikke fået Hanne Danielsen til at overveje at tage sine ting og gå fra Ib Michael. - At forlade ham, nej, dét har jeg aldrig tænkt på. Det vildeste, jeg kan tænke, er: Åh, nu bliver det tre sure måneder. Men gå fra ham, nej, nej, siger hun. Jeg kan altid mærke hans hånd på min ryg For lige så svært og udfordrende det i perioder kan være at være gift med Ib Michael, lige så fantastisk er det også. – Jeg tror næsten ikke, jeg kender nogen mænd, som i den grad står bag deres koner, som Mik står bag mig. Det kan godt være, han er langt væk og ude at rejse og optaget af noget andet, eller at han er i sit særlige humør, men i virkeligheden kan jeg altid mærke hans hånd på ryggen. Altid, siger hun. Han var tæt på at gå – Det skal så siges, at han til gengæld har været ved at gå fra mig. Det sagde jeg blankt nej til, da han foreslog det. »Det kan du godt glemme«, sagde jeg, »jeg har stået i en lille kirke og sagt ja, og det løfte har jeg tænkt mig at holde«! Hvad der skete dengang? – Jeg tror, han ville gå, fordi han følte, at hele det der familieliv med mig og min datter og ham selv og hans datter blev for omklamrende. Nu havde han pludselig en helt almindelig kernefamilie, og jeg havde nogle forventninger til, hvordan man opfører sig i en ganske almindelig kernefamilie. Og det betød meget for mig, at han stillede op til de få familieagtige ting, der var vigtige for mig, siger Hanne Danielsen. LÆS OGSÅ:Faktisk troede Helle Danielsen ikke hun og Ib Michael ville blive kærester. På soendag.dk fortæller hun hvordan det alligevel endte med at finde kærligheden i hinanden LÆS OGSÅ:- Alle dem, jeg kan lide at spille med, har jeg været forelsket i. Når jeg står på en scene, er jeg forelsket i alle de mænd – og piger – der er rundt om mig, fortæller sangerinden Cæcilie Norby ;Søndag, 16. juni 2013
Casper Christensen er tosset med Countrymusik; At Casper Christensen af de fleste nok opfattes som en sjov mand, er næppe dagens store nyhed, men hvem viste, at Casper er vild med country-genren og at musikken ligefrem kan få tårerne frem i hans øjne. Det afslørerede komikeren fredag aften over for Puk Elgård på DR i programmet ”Her er dit liv”. - Jeg kan godt lide country. Altså, det er jo ikke det jeg hører hverdag – jeg kan godt lide country, jo… jeg synes der er noget ægthed og noget enkelthed som man nogle gange godt kan have brug for…”, fortalte Casper i programmet. Det kom også frem, at han gerne synger country på Sams Bar og altid med det samme nummer. I programmet ”Her er dit liv” fik Casper en smagsprøve på, hvordan den skal lyder, når professionelle udfører sangen. Det var den danske countrymusik gruppe Hush der leverede sangen og Casper var da også bevæget efter den opvisning. - Hold kæft det var så fedt - det var superfedt! Jeg fik sved på overlæben… jeg kan mærke, de der countrysange det går lige i tårekanalen, var jeg lige ved at sige – jeg bliver meget rørt, når jeg hører det, forklarede en ærlig Casper Christensen. Klik her og se Casper Christensen i ”Her er dit liv” fortælle om sin passion for country, og hør nummeret han er tosset med. ;Lørdag, 15. juni 2013
Mascha Vang nyder sol, sommer og poolboy; Man skal stå tidligt op for at følge med Mascha Vang, der tidligere på året valgte at bryde med datterens far, Nicolas Kiesa, og flytte alene med Hollie Nolia. Og selvom det selvfølgelig aldrig er rart at bryde op i et forhold, så er Mascha tilsyneladende ikke typen, der burer sig inde og smider nøglen. Og komme ud – det er netop hvad Mascha gør. Hun er lige nu taget på eksotisk ferie – et endnu ukendt sted i verden - med sin lille datter Hollie Nolia. Og her laver Mascha det hun gør bedst – nyder livet og slapper af, blandt andet ved poolen. Mascha vil gerne have os til at tro, at det godt kan være hårdt arbejde at holde ferie, og på hendes blog har hun i dag lagt et billede, hvor hun soler sig ved poolen og holder nøje øje med stedets poolboy. ”Jeg ved ikke hvad I laver, og det kan også godt være at jeg ser ud til at fede den af… Men den poolboy skal altså holdes igang!  :)”, skriver en drillende Mascha på sin blog. Klik ind på bloggen og se billedet af Mascha – og selvfølgelig også den omtalte poolboy! ;Lørdag, 15. juni 2013
Pernille Aalund: Slip det hele – og nå dine drømme!; Ulrik Thomsen skriver i et af sine digte, at de største erkendelser, de falder med den samme klarhed, som når en dråbe rammer stålvaskens bund. Der er længsler, man bare må indse, aldrig kan indfries – som bogen, man skrev om sit liv, dengang man var barn og stædigt holder fast i - resten af livet – kapitel for kapitel. Historien om en fremtid, en kærlighed, en lykke, en udsigt og 5 børn med en mand, der kunne bære én gennem sorg og bekymringer. Historien om en karriere, et job, en udsigt til havet, en blomstrende eng og et lille bassin med guldfisk, der pisker med halen i overfladen, kort før solen går ned. Alt sammen baseret på naive drømme, kreeret på et tidspunkt, hvor man ikke helt havde mødt livet endnu. Baseret på en naiv tro om den eneste ene. En klar sondring mellem godt og ondt. Heksen med vorten og feen med tryllestaven. Vi skriver vores historier tidligt, måske som et værn mod virkeligheden – et sted, hvor længsler kan parkeres, indtil der opstår en mulighed for at føre dem ud i livet.. og sådan kan der gå år efter år. Alt for mange venter – alt for få handler, og endnu flere giver op. Hver dag er en lille kamp, men uden kamp dør vi. Uden kamp og uden mål. Og uden mål, ingen kamp. Det er i kampen, vi næres. Men vi bør løbende stille os selv spørgsmålet: Er det, jeg kæmper for i dag – det, jeg i virkeligheden har brug for? Eller holder jeg stædigt fast i et fragment af den historie og de længsler, der blev født engang for mange, mange år siden? Hæren af indebrændte mennesker halvejs i livet er stor. De står der skulder ved skulder og klynger sig krampagtigt til eget livsværk. Iført skyklapper med nedadvendte mundvige. Og det er sjældent egen skyld. Vi bør genbesøge vores drømme løbende, skrive historien om og tilføje alle de nuancer et NU kan bidrage med, kombineret med al den viden, vi har fået om livet og smerten.. den uundgåelige. Udrydde alle de hamrende ligegyldige længsler parkeret hos andre. Håb om noget bedre. Forventninger. Vi skal ikke nøjes. Ikke tæmmes. Ikke bukke os for nogen, der mener, at deres valg er de eneste rigtige, og deres drømme bør fylde mere. Ingen skal sætte sig helt tilfreds med det næstbedste med mindre det næstebedste i sidste ende er til eget bedste eller en andens bedste – en som man elsker og ønsker at løfte og flytte og omfavne. Lad os udråbe i dag til at være’ tilfældighedernes dag’ … en dag befolket med nye møder, nye højder og nye drømme. Fortæl dig selv, at i dag vil mindst ét helt nyt og ukendt menneske komme til at gøre en forskel. I dag vil du dræbe ’plejer’ – og give dig selv en flig at et eventyr.. det er først når vi omsider giver op, slipper alt og lader livet ’ske’, vi i virkeligheden får alt det, vi drømmer om. Hudløs & ærlig Kom helt tæt på Pernille Aalund, når hun hver onsdag skriver sin klumme på Oestrogen.dk. Om livet, kærligheden, passionen – og alle de gode historier. LÆS OGSÅ:Coach og clairvoyant rådgiver Gitte Sparsø: Dit liv behøver dig. Nu! Læs mere på oestrogen.dk LÆS OGSÅ:Psykolog: Dette er mænds største frygt. Læs mere på oestrogen.dk ;Lørdag, 15. juni 2013
Smugkig: Her er filmen om prinsesse Diana; Den 31. august 1997 mistede prinsesse Diana livet i en tragisk bilulykke i Frankrig. 15 år senere tager den engelskfødte skuespiller Naomi Watts opgaven og genskaber Dianas liv på det hvide lærred. I filmen ”Diana”, der får premiere i slutningen af året, spiller den 44-årige englænder Diana i den sidste periode af prinsessens liv. Indspilningerne til filmen er nu færdige, og mange af de berømte scener, som Verden husker fra prinsesse Dianas liv, er blevet genskabt - denne gang med Naomi Watts i hovedrollen. Prinsesse Diana var verdens mest fotograferede person. Hun var en medie-darling, og folket var vilde med hende - hun var folkets prinsesse. Hun fremstod som ægte og varm i modsætning til hvad mange mente om det engelske kongehus. Det er selvfølgelig ikke let som skuespiller at påtage sig en så elsket rolle som Lady Di. Se traileren herunder og bedøm selv, om Naomi spiller godt fra jobbet:  ;Lørdag, 15. juni 2013
Brødrene Olsen snydt så det driver; Det skulle have været en fest. Faktisk lød det som en stor ære, da Brødrene Olsen blev hyret til at repræsentere Danmark ved Kroatiens indtræden i EU. Desværre viser det sig nu, at de musikalske brødre er blevet snydt. Og det samme gælder kunstnere fra en række andre EU-lande, skriver bt.dk. - Vi skulle spille 15 dage over hele Kroatien med start i morgen lørdag 15. juni, efter det oprindelig skulle have været d. 1. juni. Kontrakten er skrevet 9. juli 2012, så det har jeg stort set arbejdet på et helt år, siger Brødrene Olsens manager, Steen Wittrock, til bt.dk. Blot en uge før første koncert aflyste det kroatiske ministerium for kulturelle anliggender arrangementet, og det med betalingen må brødrene nu se langt efter. - Vi havde fået officielle mails fra det nævnte ministerium, hvori der stod, at det officielle Kroatien var sponsorer og protektorer for hele arrangementet, som blev kaldt 28 Stelle (28 Stjerner, red.) Så derfor troede vi jo, at alt nok skulle ordne sig, men at de blot var bureaukratiske, siger Wittrock, Det viser sig så nu, at ministeriet har tilbagekaldt denne skriftlige støtte til arrangementet via en arrangør ved navn Agenzia Ragusa. Den besked fik Brødrene Olsen bare fire dage før, arrangementet skulle finde sted, skriver bt.dk. ;Lørdag, 15. juni 2013
Flemming Bamse Jørgensens hus stadig til salg;" Käte Mona Jørgensen, enke til den afdøde sanger Flemming ""Bamse"" Jørgensen, prøver fortsat at komme af drømme-villaen ved Aarhus bugt. Den 189 kvadratmeter store villa købte parret i liebhaverkvarteret Egå udenfor Aarhus, men boligen hvor Flemming og Käte skulle tilbringe resten af livet sammen, blev overflødig for Käte, der i slutningen af året 2012 satte det til salg for 14,9 millioner kroner. Men salgsarbejdet går ikke som håbet og boligen står stadig til salg. Derfor er prisen nu sat markant ned til 13,2 millioner kroner. Det er en besparelse på 1,7 millioner kroner til interesserede købere. Se den fantastiske bolig hos mægler - klik her! Det får man En ejendom, der på alle måder vil efterlade fantastiske indtryk hos alle, der ser den! Med den absolut bedste beliggenhed på lukket stikvej, i 1. række til Aarhus Bugt ligger denne smukke villa tegnet af Arkitekt Henning Gudnitz. Den store åbne græsplæne foran boligen giver rum og plads, og sikrer panorama udsigten til Mols, Aarhus bugten og Egå Marina kan nydes fuldt ud fra både terrasse, stueplan og 1. sal. Beliggenheden bliver bare ikke bedre! skriver Nybolig på deres hjemmeside. ";Lørdag, 15. juni 2013
De unge mødre: Nanna meldt til kommunen af Ditlev; Midt under en hyggelig grillaften med familien i lørdags, fik Nanna Eliasen fra De Unge Mødre en besked, som med ét ødelagde stemningen. Og hendes tro på en ny og rolig fremtid. Inde på sin e-boks kunne hun læse, at der var kommet en indberetning til kommunen om hende som mor. En ekstrem ubehagelig overraskelse for enhver mor. At den kom fra Ditlev, faren til hendes barn, gjorde det kun værre. - Det kom som et kæmpe chok. Han havde aldrig sagt, han ville gøre det. Vi havde tværtimod hygget os og grinet sammen. Jeg kan slet ikke forstå det, fortæller Nana, som i indberetningen kunne læse, at Ditlev mente, at hendes omgangskreds var stofmisbrugere, og at han derfor var urolig for datten Maluccas trivsel, skriver Ude og Hjemme. Jeg er en god mor Beskyldninger, som i den grad kommer bag på den unge mor. - Han burde da vide, at jeg er en god mor, som lige siden fødslen kun har villet min datter det bedste. Jeg ville aldrig udsætte hende for at være sammen med stofmisbrugere, siger Nanna, som ved, at beskyldningerne om stofmisbrug handler om en veninde og hendes kæreste, som Ditlev ikke bryder sig om. At de skulle tage stoffer afviser Nanna. Nanna havde aldrig set det komme Hun er meget påvirket af situationen, da hun taler med Ude og Hjemme. At hende og Ditlevs forhold skulle udvikle sig i den retning, havde hun aldrig set komme. De to gik fra hinanden for to måneder siden, og de har lige siden bruddet været enige om at gøre det på en pæn måde ikke mindst af hensyn til Malucca. - Jeg synes virkelig, jeg har gjort meget for, at samværet mellem ham og Malucca blev så gnidningsfrit som muligt. Når Ditlev er kommet, har jeg for eksempel hjulpet ham med at pakke bilen, siger Nanna, som understreger, at hun altid har holdt meget af Ditlev. - Jeg har jo elsket ham, og han har betydet rigtig meget i mit liv og rykket mig meget, siger hun. Frygter endnu flere undersøgelser Nu venter hun uroligt på mødet med kommunen, som hun og Ditlev skal til den 25. juni. Hvad der skal ske, ved hun ikke. Men parret har tidligere været igennem undersøgelser fra kommunen, efter de blev forældre, og hun frygter, at det nu starter forfra. - Ditlev hadede det sidst. Han kunne slet ikke holde det ud og var meget gal. Det undrer mig virkelig, at han nu selv har indberettet mig, siger den unge mor. En ny start bliver til kamp Nanna går netop nu og pakker flyttekasser, fordi hun og Malucca har fået et rækkehus i Køge Kommune. Men hvad hun troede skulle blive en ny frisk start, ser nu ud til at blive en ny kamp. - Det tager rigtig hårdt på mig, og det værste er, at det er Malucca, der er taberen. Hun kan jo tydeligt mærke, at jeg ikke har det godt, siger Nanna. LÆS OGSÅ:Nanna Eliasen har før været igennem hårde tider, og engang gik det rigtig galt. Læs hvorfor på udeoghjemme.dk LÆS OGSÅ:Nanna og Ditlev gik også fra hinanden sidste år, fordi Nanna manglede noget fra Ditlev. Læs hvad på udeoghjemme.dk  ;Lørdag, 15. juni 2013
Vicki Berlin vil gerne have mere alvorlige roller; Skuespilleren Vicki Berlin har været med i en lang række satireprogrammer. Hun fik sin debut i radioen i 2004, hvor hun var en del af P3s satirehold, der blandt andet lavede Tjenesten. Siden har hun lavet flere satireprogrammer med blandt andet Jan Gintberg, og så har Vicki Berlin slået sine folder på flere af Danmarks revyscener. – Jeg har det sådan med min karriere og de valg, jeg har truffet, at jeg tit tænker, at det føles, som om der er en eller anden, der holder hånden over eller måske rettere under mig og hjælper mig. Hvis der er et job, jeg går efter, som jeg ikke får, eller en opgave, der ikke ender, som jeg havde håbet, er jeg begyndt at tænke: Nå, men det er der så en grund til. Det er der en mening med. Det kan godt være, jeg ikke lige kan se meningen nu, men den skal nok vise sig. Det løser sig det hele, siger Vicki Berlin. Min morfar passer på mig Men hun har ikke altid haft den rolige tilgang til de jobs hun både har fået, men også dem hun ikke har fået. – Sådan har jeg ikke altid kunnet tænke. Men hvor er det rart!  Og jeg tror sgu, det er min morfar, der passer på mig, selv om det selvfølgelig lyder temmelig syret. Jeg ved ikke, hvorfor jeg lige tror, det er min morfar. Måske fordi jeg ved, han holdt så meget af mig og mine søskende, og fordi han er den første, jeg kender, som er død. Han var egentlig en ret hård mand, men han havde altså en svaghed for sine børnebørn. Og det ville ligne ham, faktisk, at komme mig til hjælp, siger hun. Jeg har masser af ambitioner og drømmer Og måske hun kan bruge sin morfars hjælp i fremtiden, for Vicki Berlin har både ambitioner og drømme. – Jeg har masser af ambitioner og drømme. Men jeg er ikke hektisk og sidder ikke og tænker: Hvorfor sker det ikke nu, nu, nu??? Jeg er kun 35, jeg har masser af tid. Jeg ville gerne lave film. Og ville også gerne have nogle lidt mere alvorlige roller. Det savner jeg mere og mere, jo ældre jeg bliver, siger hun. – Men når jeg tænker de tanker, husker jeg mig selv på, at det nok skal komme. Før eller siden bliver det min tid. Og derfor kan jeg også glæde mig over at være dér, hvor jeg er nu, i stedet for at ærgre mig og være misundelig på andre og tænke: Hvorfor var det ikke mig, der fik den rolle i den film?! Jeg tænker i stedet: En dag bliver det mig, siger Vicki Berlin. LÆS OGSÅ:Også skuespilleren Ditte Hansen er kendt fra de danske revyscener. Men er hun kikset eller køn – vurder selv på soendag.dk LÆS OGSÅ:Da Lotte Heises mor blev meget syg flyttede Lotte Heise ind sammen med moren. Læs hvordan det er gået på soendag.dk ;Lørdag, 15. juni 2013
Linse Kesslers datter lukket ude af Facebook;" Linse Kesslers datter, Stephanie ""Geggo"" Kessler, har fået karantæne på Facebook og trues samtidig med politianmeldelse, skiver MetroXpress.  Det er en ivrig fan, der har bombarderet Stephanie Kessler med beskeder i et stykke tid, og da han efter lang tid uden svar skrev til Stephanie, at hun var arrogant, så var et større skænderi hurtigt i gang. Det endte med, at Stephanie lagde hele dialogen med den unge fyr ud på sin Facebook-side - incl. den unge mands navn og telefonnummer. Det var grunden til, at Stephanies Facebook-side blev lukket i går. - Jeg fik en mail om, at jeg har karantæne i 24 timer på grund af det billede (af dialogen, red.). Men det er sgu fint nok. Det var det værd, for han er jo syg i hovedet og skal bare forstå, at jeg ikke er interesseret, siger den 22-årige Stephanie.  Men Facebook-karantænen er ikke det eneste, som Stephanie fik ud af den sag, ifølge MetroXpress. Nu har fyren også truet med at melde Stephanie til Politiet. - Ved du hva? Det kan han da bare gøre. Jeg er ret sikker på, at de har vigtigere ting at tage sig af. ";Fredag, 14. juni 2013
Steffen Brandt: Danmarks kedeligste 60-års fødselar;" - Giv mig det, der er vigtigt og betyder noget. Glemt alt det andet, det har jeg ikke tid til, sagde Steffen Brandt i et interview i DSB-magasinet ""Ud & Se"", og det vidner om at forsangeren i gruppen, der konsekvent har kaldt sig selv for ""Danmarks kedeligste orkester"", stadig reflekterer over de vigtigste ting ved livet. Sidste år var han sammen med TV-2 i gang med sin 30-års jubilæumsturne, skriver Politiken.dk, ovenpå udgivelsen af gruppens samlede værker på en CD-boks. Men der ud over er Steffen Brandt også begyndt mere og mere at virke som mentor for yngre kollegaer, som f.eks. Tina Dickow og Marie Key. Når han ikke er på turne, opholder han sig en hel del på sin hjemmearbejdsplads bygget i baggården i Øgadekvarteret i Aarhus, hvor han bor i et rækkehus med sin kone, kunstneren Jo Dam Kærgaard, som han har tre børn med.   ";Fredag, 14. juni 2013
Lise Nørgaard fylder 96 år i dag;" Forfatteren og journalisten Lise Nørgaard kan fejre sin 96 års fødselsdag i dag i sikker forvisning om at hendes tidsløse værk om Korsbæk lever videre i bedste velgående. Det er nemlig med hendes fulde velsignelse, at Bakkens med Træsko-Torben i spidsen er gået i gang med at planlægge deres egen lille kopi af Korsbæk, som, hvis alt går efter planen, åbner i foråret 2015. Det er snart 40 år siden at Lise Nørgaard selv fostrede ideen om TV-serien ""Matador"", men dengang havde hun aldrig drømt om, at Korsbæk en dag skulle opføres i det virkelige liv, så man kan spise på Postgården eller gå på opdagelse i stuerne, hvor Maud huserede, når hun da ikke var oppe for at ""lægge"" sig. -Det er omkring et halvt år siden jeg fik planerne forelagt af DR, og jeg synes, det er en skæg ide. Jeg blev endnu mere begejstret, da jeg så nogle af de første tegninger. Det bliver ekstra sjovt at følge oplygningen i den kommende tid, for i 1970'erne var jeg også med til at følge opbygningen af Korsbæk-kulisserne, da ""Matador"" skulle laves, fortæller Lise Nørgaard. -Alt er planlagt helt ned i detaljer, hvordan alt skal laves, og der er en kvalitetskontrol, der kan berolige enhver forfatter, siger Lise Nørgaard, der synes, at det bliver fantastisk at tænke sig frem til åbningen af Korsbæk på Bakken i 2015. Når det er sagt, kan hun også sagtens spøge med, at alt kan nå at ske inden da. -Enten er jeg her ikke eller også er der måske nogen, der vil køre mig rundt ved åbningen i kørestol som en anden fru Fernando Møghe i Korsbæk, siger hun og griner. Den 3. maj modtog Lise Nørgaard sammen med Bent Fabricius-Bjerre BILLED-BLADETs ærespris ved flot fest på hotel d'Angleterre. Læs om begivenheden her! ";Fredag, 14. juni 2013
Tina Lund i byen uden sin Allan; Selv om Allan Nielsen stod på gæstelisten, så måtte hans hustru, ridepigen Tina Lund, alligevel gå alene ind i biografmørket, da der var stor gallepremiere på den nye Supermandfilm i Imperial i aftes. - Han er på arbejdet, var Tina Lunds forklaring på den manglende ægtemand, ifølge Ekstra Bladet. For et stykke tid siden havnede Allan Nielsen på forsiden af medierne efter en våd aften i Esbjerg, hvor han havde været lidt for nærgående overfor en ung kvinde. Dengang var Allan Nielsen ude og undskylde offentligt overfor sin hustru, og ved premieren i aftes manede Tina Lund da også til besindelse, da der blev spurgt til den uheldige hændelse, skriver Ekstra Bladet. - Der har hel tiden været ro på. Jeg tog det ikke så tung, sagde Tina Lund, før hun gik alene ind i biografen for at se Supermand. ;Fredag, 14. juni 2013
Christian Tafdrup: Derfor laver jeg kronprins Frederik-film;" Det er ikke hver dag, at der bliver lavet en fiktionsfilm om det danske kongehus. Det er ikke desto mindre det, som 35-årige Christian Tafdrup, der bl.a. er kendt fra ""Borgen"", ""Nynne"" og ""Lærkevej"", er i gang med. Han har arbejdet halvandet år på filmmanuskriptet, men projektet afhænger stadig af, om han får tildelt filmstøttekroner. Uanset hvad er det et ganske etikette-udfordrende projekt at være i gang med. - Der er noget tabubelagt over at røre ved kongehuset. Jeg har villet digte inden for det faktuelle drama, der er i hans liv i forvejen. Kan man det? Men det er bare en meget god historie, at kronprins Frederik i sin ungdom helt åbenlyst og velkendt havde nogle problemer med at skulle være konge og hverken havde lyst eller følte, han var specielt egnet til det. Det må have været en hård kamp. Når éns skæbne i modsætning til alle andres er prædestineret, siger Christian Tafdrup i et interview med FEMINA. Handler ikke kun om det royale liv For skuespilleren handler historien ikke kun om kronprinsen, men det interessante er de generelle valg, vi tager i livet. - For mig er det en fascinerende historie, som ikke bare handler om det royale liv, men om, hvordan vi i det hele taget lever vores liv i en verden fyldt med interessante dilemmaer. Jeg har i langt tid været optaget af sådan noget med at blive voksen og finde sin identitet: Hvem skal jeg giftes med? Og: Hvem er jeg egentlig? De meget universelle spørgsmål synes jeg også ligger i historien om kronprinsen, forklarer Borgen-stjernen. Filmen er allerede blevet hypet en del i pressen – og det er til trods for, det slet ikke er sikkert, at den overhovedet bliver produceret. Idéen var først en vittighed Idéen til filmen fik Christian Tafdrup faktisk en aften på en bar, hvor han snakkede om film med et par kollegaer. - Så sad vi nærmest som en vittighed og vendte, hvordan sådan en umulig film om kronprins Frederik kunne se ud. I løbet af nogle uger fandt vi ud af, at det faktisk var en ret god historie og besluttede at prøve at tage det alvorligt, siger han om idéen. Det er ikke første gang, at Christian Tafdrup – hvis filmen bliver en realitet – skal instruere. Han har endda vundet en Robert for en kortfilm i 2009. - Jeg har længe gerne villet tage skridtet til at lave en spillefilm. Hele mit liv har jeg været meget i tvivl om, hvorvidt jeg ville være instruktør eller skuespiller. Og jeg kan mærke, at jeg aldrig holder op med at være i tvivl om det. Derfor prøver jeg at kombinere de to ting. Det er en basal drivkraft i mig at udtrykke mig kunstnerisk og fortælle historier og betragte verden og dens absurditeter. Jeg har aldrig haft det sådan at ’det er, fordi jeg vil være kendt, ‘ forklarer han. LÆS OGSÅ:Læs på Femina.dk om, hvor svært det var for prinsesse Marie at vænne sig til sit nye liv i Danmark LÆS OGSÅ:På Femina.dk kan du læse om 5 af de mest omtalte kærlighedshistorier i de kongelige rækker ";Fredag, 14. juni 2013
Manu Sareen slemt til skade i cykelstyrt;" - Jeg kiggede på speedometeret, der stod 30-32 kilometer i timen, og så ryger jeg direkte ned og får brud to steder på skulderen og får ødelagt et ledbånd i den ene og den anden side. Og jeg får et ordentlig smæld på hoften og knæet, fortæller Manu Sareen ifølge Ekstra Bladet. Kirke- og ligestillingsminister Manu Sareen var virkelig nede og bide i asfalten, da han styrtede under det fynske motionscykelløb ""Søsletteløbet"" for 10 dage siden. Han deltog i løbet som en del af træningen til Team Rynkebys cykelløb til Paris, som køres om en lille måneds tid. Men forinden fik han altså en noget kedelig start på sommerferien, skriver Ekstra Bladet. Lige nu går ministeren til genoptræning på Rigshospitalet, og han håber stadig, at han bliver klar til den store Rynkeby-tur til Paris, hvor han skal cykle sammen med cirka 1000 andre cyklister for at samle penge ind til børn med kræft og deres familier. - Lægen har sagt, at jeg ikke må komme i nærheden af en cykel, men jeg er gået i gang med at øve mig lidt uden at sige det til dem, røber Manu Sareen.   ";Fredag, 14. juni 2013
Jim Lyngvilds vilde vikingekøkken;" Modeeksperten Jim Lyngvild har siden han var dreng sværmet for vikingetiden, vikingernes livsstil og religion, og senest har han som bekendt bygget sit eget vikingehus. Nu udgiver han også en kogebog på forlaget Lindhardt og Ringhof med titlen ""Mit vilde vikingekøkken"". Vikingekøkkenet er ifølge Jim Lyngvild både alsidigt og indbyende, og i sin nye bog giver han masser af inspiration på mad med de råvarer, der var til rådighed for vikingerne for over 1000 år siden, dvs. masser af krydderurter, rodfrugter, bær og kød. Alle opskrifter passer til tilberedning over bål, men man kan også sagtens bruge sit komfur eller sin havegrill Jim Lyngvild har skrevet  ""Mit vilde vikingekøkken"" i samarbejde med Ribe Vikingecenter.      Foto: Alex TranJim Lyngvild i set viking-inspirerede hus.    ";Torsdag, 13. juni 2013
Nu er den her – Emmelies vindersang på video; For en lille måned siden fik danske Emmelie de Forest en overbevisende sejr ved det Europæiske Melodi Grand Prix i Malmø. Og Emmelie har ikke ligget på den lade side og kan i morgen fredag lancere vindermelodien pakket ind i en helt ny video – filmet her i Danmark. Videoen er indspillet i skoven og på stranden omkring Tisvildeleje i Nordsjælland med den rutinerede Michael Sauer Christensen som instruktør, skriver dr.dk. Michael Sauer Christensen har tidligere lavet musikvideoer for Burhan G., Medina, The Storm og Kato. - Det har været en vildt sjov oplevelse. Det er første gang, jeg prøver at lave en musikvideo. Men holdet bag har simpelthen været så dygtige og professionelle, og det er blevet mega-flotte billeder, sagde Emmelie de Forest under optagelserne. Musikvideoen til Only Teardrops har først premiere i morgen, men allerede nu kan du se den eksklusivt på dr.dk/grandprix – klik her for at komme til videoen! ;Torsdag, 13. juni 2013
Bokse-Brian er blevet bedstefar; Bokseren Brian Nielsen var forleden forbi fødeafdelingen på Holbæk Sygehus for at se sit nye barnebarn. Det er hans søn, Steffen NIelsen, 27, der har fået en lille pige sammen med kæresten Malene Karlsen, skriver Se og Hør. Barnebarnet skal hedde Malou Isabell. Brian Nielsen har også den voksne datteren Camilla, samt et par tvillingedøtre på snart fire år, som han har sammen med sin nuværende hustru, Jeanette. ;Torsdag, 13. juni 2013
Anders Matthesen er blevet gift;" Da Anders ""Anden"" Matthesen offentliggjorde sit regnskab for 2012 for sit selskab ""Anders Matthesen Production"", kom det for en dag, at hans manager og kæreste gennem tre år, Cemille Rosenberg, nu også hedder Matthesen til efternavn, skriver SE og HØR. Også på Folkeregistret har Cemille Rosenberg skiftet efternavn til Matthesen. Den populære snart 38 år gamle stand-up'er har dermed giftet sig i al ubemærkethed med Cemille. Parret, der bor sammen i Anders Matthesens villa på Frederiksberg, har sammen sønnen Spencer på to år, ligesom Cemille har tvillinger fra et tidligere forhold, som Anders nu er bonusfar for.  ";Torsdag, 13. juni 2013
Er Maria Lucia den første VMD-deltager?;" Musicalsangeren Maria Lucia kom - vist nok - til ufrivilligt at afsløre, at hun skal deltage i TV 2s dansekonkurrence ""Vild Med Dans"" til efteråret, da Ekstra Bladet ringede til hende. - Tillykke med at du skal være med i ""Vild med dans"", sagde journalisten, hvortil Maria Lucia svarede: - Hvor ved du det fra? Altså jeg aner jo ikke, om jeg må bekræfte noget, så derfor siger jeg bare: ""Ingen kommentarer"". Journalisten fra Ekstra Bladet spørger så videre: - Mange nydansere er nervøse inden de starter, men ender med at blive totalt bidt af ""Vild med dans""?, og så plumper Maria Lucia i igen med svaret: - Jamen, sådan håber jeg da også det bliver. Altså måske. Så mon ikke man på baggrund af den ordveksling kan udlede, at Maria Lucia er at finde på dansegulvet, når TV 2 efter sommerferien blænder op for deres VMD-jubilæumssæson nr. 10, hvor 12 dansende kendiser medvirker.  Maria Lucua er autodidakt sanger, og hun siger selv, at hun dansede lidt ballet som barn, men ellers ikke kender noget til dans. Senest har Maria Lucia haft stor succes i musicalen ""Aladdin"" sammen med Silas Holst' mand, og i ""Shreek""  sammen med Niels Olsen.   ";Torsdag, 13. juni 2013
Birthe Kjær fejrede Reimars fødselsdag; Birthe Kjær stod klar med både et tillykke og et tak, da entertaineren Johnny Reimar torsdag rundede de 70 år og indbød til fødselsdagsreception på La Collina på Dyrehavsbakken. - Jeg kan takke Reimar for, at jeg overhovedet fik en karriere. Det var hans skyld, at jeg brød igennem i 1968. Han så mig og gav mig en pladekontakt - og ”Arrivederci Franz” blev så stort et hit, at den slog hans eget nummer af førstepladsen, fortalte Birthe Kjær, da hun havde givet dagens fødselar en krammer og puttet penge i en opstillet sparebøsse på restauranten. Reimar havde nemlig frabedt sig gaver på sin runde dag, og i stedet kunne gæsterne give en donation til det børnehjem i Thailand, som Reimars hjerte banker inderligt for. Partykongens runde dag bliver i øvrigt markeret ved hele tre fester. Lørdag samles vennerne hjemme i lokalsamfundet i Ålsgårde, og på søndag kipper familien med flaget for deres fødselar. ;Torsdag, 13. juni 2013
Christian Tafdrup: Ydmygende at være arbejdsløs; Vi kender ham fra ”Borgen”, ”Lærkevej”, ”Nynne” og ”Album”, og for tiden arbejder han på et filmmanuskript om kronprins Frederik. Christian Tafdrup har på trods af sin succes prøvet på egen krop, hvor hårdt det er at være arbejdsløs. I 2011 havde han kun 16 lønnede arbejdsdage, og resten af året brugte han på at skrive materiale, der ikke blev til noget. - Jamen, jeg er ekstremt stædig og faktisk ekstremt god til at holde mig selv oppe. Men det var et nederlag at skulle på Jobcentret. På det tidspunkt havde jeg arbejdet konstant i otte år. Pludselig var der ingen, der ringede. Og jeg tænkte: Jeg skal aldrig mere være skuespiller. Og: Jeg har ikke noget talent for at skrive. Nu er jeg glad for at have oplevet Jobcentret og systemet, men det var ikke sjovt, siger Christian Tafdrup i et interview med FEMINA. En ydmygende oplevelse på jobcentret Han beskriver det selv som en ’utrolig ydmygende oplevelse’, men han var til gengæld ikke alene, da han trådte ind på Jobcentret. - Kunstnere er inddelt i kunstnergrupper, så første gang jeg skulle ud til a-kassen, tænkte jeg: Bare der ikke er nogen, jeg kender ... Så sad der fire af mine bedste venner! Som alle var sådan: ’Guud, jeg har aldrig været her før, her er da meget hyggeligt...’. Og hende fra a-kassen syntes, kunstnere var spændende, og sagde, at der jo var mange måder, man kunne være skuespiller på. Man kunne jo også gå ned på gaden og gøgle lidt, siger Christian Tafdrup om den arbejdsløse periode i sit liv. Fik tilbudt arbejde på ferien Han er naturligvis glad for, at dagpengesystemet eksisterer, og han har da heller aldrig været snobbet omkring det at arbejde. - Jeg gider ikke være så forkælet, at jeg siger: ’Jeg skal bare være skuespiller.’ Men det påvirkede min identitet. Man har ikke noget arbejde, tjener ingen penge og har desuden ikke familie. Jeg følte ligesom, at jeg ikke længere havde nogen identitet. Til fester mødte jeg venner, som bare fik priser og det ene job efter det andet, og jeg skulle sige: ’Nå, men jeg er arbejdsløs ...’ Det var virkelig hårdt. Men for første gang i mit liv fik jeg det sådan: Prøv nu at lade være med at hænge din identitet op på et job. Hvad ville gøre dig glad NU? Så jeg rejste til Vietnam med min bror i en måneds tid og var enormt glad, siger Christian Tafdrup, der dog fik tilbudt 6 job, mens han var ude og rejse. Christian Tafdrup arbejder lige nu på et hemmeligt manuskript, og så har han en mindre rolle på Det Kongelige Teater til efteråret, der holder ham beskæftiget. LÆS OGSÅ:Læs på Femina.dk om, hvordan skuespiller Kim Bodnia har fået et andet liv LÆS OGSÅ:Læs om den meget pinlige episode, Anne Louise Hassing oplevede til filmfestivalen i Cannes, på Femina.dk ;Torsdag, 13. juni 2013
Tina Lunds baby klar til vuggestue; - Jeg havde egentlig tænkt mig, han skulle være over et år, før han skulle begynde i vuggestue, men Louis er meget fremmelig og elsker at være sammen med andre børn, fortæller springrytteren Tina Lund. Fredag 14. juni skal Louis besøge den vuggestue, hvor han skal gå. Vuggestuen ligger i Skævinge, hvor Tina og Allan bor ved det stutteri, hvor Tina Lund har alle sine springheste, som hun træner hver dag. - Louis kan godt komme til at kede sig lidt her på gården, så han virker meget klar til at komme i vuggestue, hvor han kan lege med nogle jævnaldrende børn, fortæller Tina til BILLED-BLADET. 20. august bliver Louis et år, og han er allerede begyndt at øve sig i at gå. - Han kan endnu ikke gå selv, men han går rundt om bordene, hvor han har noget at holde fast ved, fortæller Tina og erklærer kærligt: - Jeg elsker min søn SÅ højt! ;Torsdag, 13. juni 2013
Video: Medina glæder sig til årets havefester; - Jeg glæder mig mest til at høre de andre musikere og se mine fans, erklærede en glad Medina, da hun havde skrabet håret tilbage i festivalfrisure og trippede til Grøn Koncert-pressemøde i guldstiletter. Årets festivaler er et hit for Medina – og stilbevidst som hun er, har hun ikke tænkt sig at stige ned fra de høje hæle på sommerens festivaler. - Nej, jeg skal da have mine sko med, sagde sangerinden og tilføjede: - Wedges (sko med kilehæl, red.) er altid godt. Og det er så fantastisk, at der er kommet alle de sneakers med høje hæle, mente Medina. Aldrig før skal så mange musikere rejse landet tyndt med Grøn Koncert som i år. Udover Medina er Nik & Jay, Mads Langer, Lukas Graham, Magtens Korridorer, Carpark North, KATO, Raske Penge og Donkey Sound feat. Klumben på programmet. Første koncert bliver 18. juli i Kolding.  ;Onsdag, 12. juni 2013
Jussi Adler-Olsen tjener svimlende månedsløn; Der er en grund til, at så mange forsøger sig ud i kunsten at skrive kriminalromaner. De sælger nemlig rigtig godt, og gode kriminalromaner sælger ekstraordinært godt. Det kan især danske Jussi Adler-Olsen tale med om. Han har netop offentliggjort sit årsregnskab for 2012, og det var - igen-igen - fænomenalt godt. Sidste år omsatte han for ikke mindre end 25 millioner kroner, og det gav et overskud til ham selv på 19 millioner kroner. Fem millioner kroner mere end året før, hvor han også satte en personlig indkomst-rekord. Tilbage i 2011 trak Jussi Adler-Olsen 366.000 kroner ud hver måned til sig selv, men nu har han bevilget sig en lønforhøjelse i bankdirektør-klassen, skriver Ekstra Bladet. Ikke mindre end otte millioner kroner - eller 666.000 kroner hver måned - trak han sidste år ud af sit selskab som løn til sig selv. Men der er stadig masser af penge i Jussi Adler-Olsens firma. Det bugner nemlig med en egenkapital på 30,5 millioner kroner.   ;Onsdag, 12. juni 2013
Annette Klingenberg: Jeg kunne ikke dø fra min datter; Annette Klingenberg fik sit gennembrud som dansktop-sangerinde, da hun vandt en talentkonkurrence i 1969. Men midt i successen blev hun ramt af kræft. Hun besluttede sig for at kæmpe – ikke mindst for datterens skyld. I dag er hun 64 år og optræder stadig rundt i Danmark. Da Annette Klingenberg første gang opdagede den lille knude over højre bryst, slog hun det hen. Året var 1992, hun havde fuld gang i sin karriere som dansktopsangerinde, og hun følte sig friskere end nogensinde. Et halvt år senere strejfede hendes hånd igen knuden, som hun havde glemt alt om. Denne gang kunne hun ikke slå det hen. Angsten for brystkræft var vakt og blev bekræftet bare to dage senere. – Tanken om, at jeg måske skulle dø, gjorde mig så bange. Jeg spekulerede rigtig meget over, hvad der skulle ske med min datter, hvis jeg døde af kræften. Det var slemt, husker Annette, der ikke tvivlede et sekund, da lægen sagde, at hun ville dø inden for et år, hvis ikke de fjernede hele brystet, fortæller hun i et interview med Ude og Hjemme. – Bare fjern det, tænkte jeg. Men bagefter følte jeg mig anderledes. Jeg var ikke den gamle Annette mere, for der manglede noget. Men hellere leve livet end at beholde brystet og dø, siger Annette. I dag er hun 64 år og har stadig den samme livslyst som dengang. Hun elsker, at datteren Ann Kristina bor tæt på hende, de lange gåture med hunden Milo, og at hun stadig kommer ud og optræder. - Jeg er taknemmelig for hver eneste dag. Når man har været alvorligt syg på et tidspunkt, tror jeg, at man bliver lidt mere taknemmelig for hver dag - og ikke mindst for de små ting. Det er jeg i hvert fald. Telefonen stoppede med at ringe Mens Annette var syg, blev sangkarrieren ufrivilligt sat på standby. Hun lagde ikke skjul på sin kræftsygdom og fortalte ærligt om den i artikler. Men telefonen ringede ikke længere så ofte med job. – Jeg kunne godt mærke, at der var kommet andre kunstnere til, mens jeg havde været syg. Det var hårdt, fordi jeg havde haft fuld fart på karrieren. Jeg brændte stadig for at synge, så jeg måtte på en måde begynde forfra for at få min plads på scenen tilbage. I 1997 blev Annette igen ramt af kræft. Denne gang lymfekræft, som blev fjernet med 33 strålebehandlinger. Tre år senere indhentede skæbnen igen Annette. Hun havde været til sin daværende læge på grund af nogle blødninger, men han mente ikke, at hun var alvorligt syg – blot i overgangsalderen. Annette insisterede dog på at få en henvisning til en gynækolog, som straks fattede mistanke til kræft i livmoderhulen. Hendes egen læge havde taget fejl, og Annette blev hurtigt opereret. Igen var det Annettes viljestyrke, der vandt kampen over kræften. – Det lyder voldsomt, og det var det også. Hårdt, uretfærdigt og alt muligt. Men jeg besluttede også, at jeg ikke ville lade mig slå ud af kræftsygdommene. - Jeg valgte at være positiv, og jeg går heller ikke rundt nu og spekulerer på, om jeg en dag igen bliver ramt af kræft. Der findes ingen garanti for, at vi forbliver raske. Vil man have en garanti, så køb en brødrister, siger dansktop-sangerinden. Annette Klingenberg, som for alvor slog sit navn fast, da hendes hit-singel Mini-Max lå nummer et på hitlisterne i 70'erne, tager stadig meget gerne ud og synger - med en stemme som ifølge hende selv kun er blevet endnu bedre med årene. LÆS OGSÅ:Der var desværre ikke noget at gøre, da Danser med Drenges forsanger blev ramt af kræft. Bandet mindes hende stadig på en helt særlig måde. Læs hvordan på udeoghjemme.dk LÆS OGSÅ:Kandis-Johnny har stadig sin plads på scenen og har rygende travlt med musikken, men nu stiller kæresten Gitte ham et ultimatum. Læs hvilket på udeoghjemme.dk ;Onsdag, 12. juni 2013
Janni Spies efter retssagen: Jeg er selvfølgelig glad, men...;" 35,1 million kroner plus renter giver 42 millioner. Et stort beløb, som snart tikker ind på Janni Spies' bankbog efter landsretten har afgjort tvisten mellem de to tidligere ægtefolk, Janni Spies og Christian Kjær. Og selv om der stadig er langt til de næsten 135 millioner kroner, som Janni Spies lagde ud med at kræve af sin eks-mand, så er der ingen tvivl om, at hun er den store vinder - økonomisk og moralsk - i den meget omtalte sag. Samtidig er der heller ingen tvivl om, at Janni er sig meget bevidst, at hun har to børn med Christian, og at de ikke skal lide mere under de bitre uoverensstemmelser mellem deres forældre. - Efter samlivsophævelsen fra Christian havde jeg vanskeligt ved at gennemskue mange af de økonomiske transaktioner, der var foretaget i vores ægteskab. Og da jeg bad Christian om en forklaring, fik jeg desværre det svar, at jeg bare kunne sagsøge ham. Det var en svær beslutning, men jeg følte det nødvendigt at få tingene udredt, siger Janni Spies efter dommen. Sagen har haft store konsekvenser for Jannis og Christians børn, Michala, 24 og Christopher, 15. Mens Michala ikke ser sin far mere, så er Christopher flyttet fra sin mor og bor nu hos sin far og stedmor på Sandbjerggård. De mange penge Janni skal have tilbage fra sin eks-mand er cirka 16 millioner kroner, som Christian Kjær brugte af Jannis penge til at restaurere sin ejendom, Sandbjerggård, samt cirka 15 millioner kroner, som Christian Kjær ville have for rådgivning i forbindelse med salg af Spies Rejser og endelig fire millioner kroner, som er betalt for meget af Janni til Christian, som en del af deres fælles årlige forbrug. Landsretten frifandt Christian Kjær i forbindelse med købet af et privatfly, som retten mente var en fælles beslutning mellem ægteparret. Ligesom et skatteudligningskrav og et lån til Christians St. Thomas' resort heller ikke var noget, som Janni fik medhold i. - Jeg er glad for, at retten ikke blot har tilkendt mig et stort beløb, men at retten i dommen også bemærker, ""at Christian Kjær ikke aktivt har bidraget til sagens oplysning samt at den uklarhed, der har været om parternes økonomiske forhold, i væsentlig omfang skyldes en manglende gennemsigtighed af de dispositioner, som Chirstian Kjær, der advokat, har foretaget under ægteskabet"". Det bekræfter mig i, at det var den rigtige beslutnig at køre sagen, uanset at jeg ikke har fået medhold i alle punker, siger Janni Spies. Dommen ved landsretten kan ankes af både Janni Spies og Christian Kjær de næste otte uger. Men Janni Spies lader skinne igennem, at hun gerne vil lægge sagen bag sig ikke mindst på grund af børnene. - Jeg er bekendt med, at der er en ankemulighed indenfor de kommende otte uger. Det er naturligvis en overvejelse, jeg må gøre mig, men det kunne nu også være rart at lægge sagen bag sig, udtaler hun.                 ";Onsdag, 12. juni 2013
Peter Belli taler ud efter livstruende sygdom;" Det var en både spændt og tændt 69-årige Peter Belli, der fredag 7. juni gik på den store scene ved Harboøre Festivalen. Et livstruende sygdomsforløb har i tre måneder lagt den populære rock´n´roll sanger ned. På scenen i Harboøre beviste han både overfor sig selv og pulikum, at han er tilbage i absolut topform.  -Det kom ud over kanten, og jeg tænkte ""det kører"", lød det fra en glad og lettet Peter Belli, da BILLED-BLADET mødt ham backstage lige efter den vellykkede koncert. En urinvejsinfektion udviklede sig til blodforgiftning og et akut nyresvigt, der sendte Peter Belli en tur på intensiv. Meget mod sin vilje har han derfor være tvunget til at aflyse en række koncerter, men nu er han tilbage på toppen og klar til at gennemføre resten af sin tour. Hans trofaste partner gennem 48 år, June, har været ved sin elskedes side i hele det lange sygdomsforløb. -June hun er bare så sej, fortalte Peter på Harboøre Festivalen, hvor han og June blev fløjet til og fra i helikopter. -Peter og jeg har for længe siden lovet hinanden, at hvis den ene bliver syg, må den anden ikke gå. Så jeg har været ved siden af Peter hele tiden.  Den 19. juni fylder Peter Belli 70. Det fejrer han med udgivelsen af singlen ""Pappa kan kun lide rock"", som er forløberen til den nye CD, der er indspillet camperen hjemme i baghaven. Læs interviewet i BILLED-BLADET der kommer på gaden i morgen, hvor Peter Belli fortæller alt om det svære sygdomsforløb og sit mirakuløse comeback. ";Onsdag, 12. juni 2013
Johnny Reimar fylder 70 år i dag;" Det er en af Danmarks mest populære sangere og entertainere, der fylder 70 år i dag. Johnny Reimar, der kom til verden som Reimar Kristensen - navnet Johnny købte han for to (!) kroner i 1962. Fire år før havde han vundet en Tommy Steele-konkurrence på Fyn. Sammen med The Clifters fik Johnny Reimar enorm succes med pigtrådsmusik i begyndelsen af 60'erne. Senere gik han solo med stor succes, og i 1964 åbnede sangen ""Lille fregnede Louise"" for en ny karriere som danskpopsanger. Senere hen kom sangen om tyrolerhatten og lanceringen af de små blå Smøfler. De sidste mange år har Johnny Reimer igen turneret landet rundt med The Clifters, ligesom han har været et fast indslag på TV 2 Charlie  med programmet ""Fællessang på Bakken"".  I dag fejrer han sin runde fødselsdag med reception på ... netop Bakken. ";Onsdag, 12. juni 2013
Janni Spies festede sammen med datteren; Janni Spies fejrede sejren over eks-manden i retten med at forære deres fælles datter, Michala, en kostbar Versace halskæde i 24-års fødselsdagsgave i går - og bagefter tog de to kvinder på diskotek Zen. -Halskæde er en gave fra min mor. Jeg har ønsket mig den, og er rigtig, rigtig glad for den. Jeg har fået rigtig fine gaver og har haft en god dag, sagde Michala til Ekstra Bladet. Zens indehaver, musikproduceren Remee, der tidligere har været kæreste med Michala, var dog ikke tilstede, da Michala og hendes mor fejrede fødselsdagen på hans diskotek. En af Michala og Jannis gæster på Zen var hår- og makeup-artisten Dennis Knudsen, der selv fejrede 50 års fødselsdag i søndags.  - Jeg har festet i tre dage, så jeg er ved at være lidt træt, sagde Dennis Knudsen til Ekstra Bladet. ;Onsdag, 12. juni 2013
Marie Egede er blevet mor;" - Han er den fineste lille dreng, og jeg er bare helt forelsket i ham, fortæller Marie Egede til BILLED-BLADET. I søndags, 9. juni, blev hun for første gang mor, og det er en rolle hun allerede elsker. - Fødslen gik fantastisk. Vi kom ind på hospitalet klokken 2.30 og klokken 5 var babyen født. Han er 50 centimer og vejer 3435 gram. Vi er helt rundt på gulvet af lykke, fortæller Marie Egede. Kæresten, Morten Gadegaard, der er konsulent hos Acentur, var med til fødslen. - Ja, han tog imod vores søn, som skal hedde Villy , oplyser Marie Egede - Og det går rigtig godt. Villy er en sulten lille dreng, så han spiser godt - og sover. Så selv om det er meget nyt at være forældre, så føles det helt naturligt at være sammen med ham. Jeg er ikke nervøs - men jeg lytter da lige lidt ekstra gang om natten for at være sikker på, han trækker vejret. Mine søskende har tilsammen seks børn, så jeg har en masse niecer og nevøer, så det er ikke helt fremmed med en baby. Marie Egede hra foreløbig taget et halvt års barsel, og den nybagte far har to måneder nu - og så to måeder igen senere. - Jeg ved ikke endnu, om jeg tager noget mere barsel. Jeg er med i et 2-årigt projekt hos Claus Meyer, der er et udspring af ""Restaurant Bag Tremmer"", og det vil jeg gerne tilbage på. Både Marie og Morten er fra Århus, så de første par måneders barsel skal nok blandt andet bruges på familiebesøg i det jyske. - Min mor har selvfølgelig allerede været her og se den lille, lyder det fra en glad nybagt mor.   ";Tirsdag, 11. juni 2013
Lisbeth Zornig nygift;" 45-årige Lisbeth Zornig Andersen, tidligere formand for foreningen Børnerådet, som blev landskendt gennem dokumentaren ""Min barndom i helvede"", er blevet gift på Københavns Rådhus med sin forlovede gennem flere år, journalisten og erhvervsmanden Michael Rauno Lindholm. Zornig, der var klædt i en flot knaldrød brudekjole ved vielsen, er mor til fem børn, og er stifter af den almennyttige Fonden Zornig, samt igangsætter af kampagnen ""Stemmer på kanten"".   ";Tirsdag, 11. juni 2013
Remee vandt over skat og sparede en formue; Remee plejer ikke at mangle en grund til at feste, men nu har han i hvert fald fået en. Han har nemlig lige fået Kammeradvokatens ord for, at han slipper for en enorm ekstra-skat på 800.000 kroner til skattevæsenet - et beløb, som Skat har ment, at han har forsøgt at snyde for i forbindelse med salg af hans villa på Frederiksberg, skriver Ekstra Bladet. Hele balladen opstod i 2008, hvor Remee solgte sin villa på Frederiksberg for 13,9 millioner kroner til et af sine egne selskaber. Efterfølgende mente Skat, at huset kun var otte millioner kroner værd, og at Remee derfor havde fået en uretmæssig indtægt på fem millioner kroner. Skat ændrede dog senere deres vurdering af huset, så de kun mente, at Remee havde trukket 1,9 million kroner ud af sit selskab ved at sælge sit hus for dyrt. Men nu er afgørelsen så kommet, og Skat tog altså fuldstændig fejl. Prissætningen på Remees Frederiksberg-villa var helt rigtig på daværende tidspunkt af boligmarkedet. -Det er rart at få ud af verdenen, når jeg selv ved, at alt er kørt efter bogen. Jeg hyrer jo de bedste rådgivere, fordi jeg er så stright med den slags ting, siger Remee til Ekstra Bladet. -Jeg ved ikke, hvor meget jeg har brugt på at køre sagen, men jeg glæder mig over, at jeg havde pengene til at køre den. Ellers havde jeg været fucked. Jeg var på intet tidspunkt ude på at snyde i skat, så jeg er glad for konklusionen, siger musikproduceren. Retten på Frederiksberg skal nu aføgre, hvor stor en del af udgifterne til advokatbistand Remee skal have refunderet.   ;Tirsdag, 11. juni 2013
Asger Aamund sælger luksus-sommerhus; Huset, der netop er kommet på markedet med en udbudspris på 3,1 millioner kroner, er således med mæglerens ord “noget af det tætteste, du kan komme Paradiset  i dette liv!” Det skriver Boliga kendte. I lidt mere konkrete termer dækker det over et 70 kvadratmeter stort sommerhus på en lukket vej og tæt på gamle Tisvildeleje og stranden. Asger Aamund betalte selv 2,8 millioner kroner for huset i 2008, og han kan glæde sig over, at området ifølge Boligas seneste tal er det dyreste sted at handle sommerbolig i hele landet. Med et hus i Hellerup og fire sommerboliger i nordsjælland bliver den 73-årige erhvervsmand næppe husvild lige foreløbigt. Foruden det fritidshus, han har sat på salgslisten, er han ejer eller medejer af yderligere tre huse i Tisvildeleje samt hjemmet på Jacobsens Allé i Hellerup, hvor han bor med sin kone, Suzanne Bjerrehuus. Se Asger Aamunds hyggelige sommerhus her ;Tirsdag, 11. juni 2013
Nikolaj Coster-Waldau om knivscene: Det var ret uhyggeligt;" Tredje sæson af den populære ""Games of Thrones"" er netop sluttet i USA, og den sluttede med et ""hug"" - i hvert fald for Nikolaj Coster-Waldaus vedkommende. Han fik nemlig sin ene hånd hugget af i rollen som den skræmmende ridder Jamie Lannister. Netop scenen, hvor han fik sin hånd hugget af, er ikke en som Nikolaj Coster-Waldau husker med glæde. - Jeg var meget syg den dag, og jeg var ikke sikker på, at jeg kunne gennemføre optagelserne. Men det passede sådan set scenen meget godt. Jeg var en smule fraværende. Og så gav de den bøjede kniv til Noah Taylor (som spiller Locke, red.) så han kunne hugge til, fortæller Nikolaj Coster-Waldau til magasinet Esquire.com. -Jeg havde en falsk hånd, så selv om jeg godt var klar over, at min hånd ikke blev skåret af, så er der bare noget ved at blive holdt nede, mens han løfter sin arm med kniven og slår ned på mig med fuld kraft. Det var ret uhyggeligt. Nikolaj Coster-Waldau er i øjeblikket i New York, hvor han er i gang med optagelserne til filmen ""The Other Woman"", der er en komedie med blandt andre Cameron Dias og Leslie Mann.   ";Tirsdag, 11. juni 2013
DRs nye flyvende vejrvært;" Morten Lynge har som pilot konstant været stærkt afhængig af vejret,men nu skal han arbejde med vejret på en helt anden måde. Han får nemlig sin skærmdebut i morgen aften, når han kan ses for første gang i nyhedsudsendelserne på DR2. Morten Lynge er DRs nye vejrvært, og han vil fremover dukke op på skærmen og forklare om alt fra solskinsdage til efterårsstorm - både i TV-Avisen på DR1, i DR2 Nyhederne, i ""Vores vejr"" samt på dr.dk. Den 45 årige vejrvært har været pilot i næsten 10 år hos Easyjet, men han indledte sin karriere med at beundre de små sportsfly på den lokale flyveplads i Ejstrupholm og via en længere omvej i rejsebranchen og et stewardjob hos SAS, blev han færdiguddannet pilot i 2001. - Jeg er gift og har to små børn med en produktionsleder fra film- og reklamebranchen, så jeg har omgivet mig med både lyd-, lys- og kamerafolket før, siger Morten Lynge, der bor på Christianshavn, og nu ser frem til at have 1650 meter og ikke kilometer til jobbet.   ";Tirsdag, 11. juni 2013
Christian Kjær skal betale Janni Spies 35 mio. kr.; Christian Kjær slap for at skulle betale de 150 millioner kroner tilbage, som hans ekskone Janni Spies havde stævnet ham for. I stedet skal han betale 35 millioner kroner inden 14 dage fra dommens afsigelse. Dommen i Østre Landsret sætter således et punktum for et retsdrama, der har givet danskerne et indblik i en livsførelse på første række, med intime detaljer fra parrets 20 år lange ægteskab og massive privatforbrug. Janni Spies havde krævet 150 millioner kroner tilbagebetalt, i det hun hævdede, at det svarede til det beløb, Christian Kjær havde krævet af hende gennem deres 20-års ægteskab. Med rettens dom i dag, fik Janni Således medhold i de 35 millioner kroner. ;Tirsdag, 11. juni 2013
Vicki Berlin: Derfor aflyste jeg mit bryllup; Skuespilleren Vicki Berlin blev gift 2. maj 2009. Men det var ikke det første bryllup Vicki Berlin har planlagt. I januar 2008 brød hun nemlig med sin daværende forlovede, og den beslutning kalder hun sit livs indtil videre største og sværeste valg. – Det var, da jeg trak mit ja tilbage og aflyste mit allerede planlagte bryllup, siger Vicki Berlin. Det skete, få måneder efter hun havde medvirket i Vild med dans, her, hvor hun gik fra at være hende den ukendte – som hun selv udtrykker det – til at blive hende, alle talte om. Men der skete noget med hendes parforhold i den periode, hvor hun gik fra lidt kendt til meget kendt. Det hører med til historien, at Vicki Berlin i forbindelse med Tjenesten – nu på TV kom til at arbejde sammen med instruktør Nikolaj Tarp. Kemien mellem de to var god. Men hun var jo forlovet og skulle giftes med en anden, så de tanker skubbede hun fra sig igen og valgte at opfatte Nikolaj som en ven.   Han var blevet forelsket Her var det så, at Nikolaj Tarp på et tidspunkt lagde sine kort på bordet: Ja, han var blevet forelsket. Og ja, han vidste godt, at hun var forlovet, men var hun sikker i sin sag? – Det var faktisk Nikolaj, der tvang mig til at tænke mig om en ekstra gang, da jeg sagde til ham, at det ikke kunne blive os to, for jeg skulle jo giftes med en anden. Nikolaj sagde nemlig: Er du lykkelig i det, du er i? Prøv lige at mærke efter. Og det er ikke, fordi du skal blive kæreste med mig. Jeg vil bare have, at du skal være lykkelig. Og jeg kan fornemme på dig, at det valg, du er i gang med at tage, ikke er det rigtige valg for dig. Dér stod jeg så og var simpelthen nødt til at kigge indad og spørge mig selv: Har han ret? Er jeg ikke lykkelig, fortæller hun. Svaret, hun fandt frem til, var, at hun var nødt til at aflyse sit bryllup. Kirken var fundet. Festlokalet var bestilt. Invitationerne var dog ikke sendt ud endnu. Og selv om hun ikke var i tvivl om, at hendes beslutning var rigtig, var valget alligevel meget, meget svært, forklarer hun. Det er svært at trække sit svar tilbage – Jeg er et meget pligtopfyldende menneske. Når man har sagt ja til noget, må man også fuldføre det. Sådan er jeg opdraget hjemmefra. Derfor var det også så svært pludselig at skulle trække sit svar tilbage og sige: Jeg vil ikke alligevel. For kan man være det bekendt over for et andet menneske? Men lige præcis i denne situation ville det have været forkert at fuldføre. Man kan jo ikke gifte sig med et menneske, man ikke elsker. Og min forlovede fra dengang og jeg var bare ikke længere det rigtige match. Vores forhold var hverken godt for ham eller for mig. Og så alligevel var det simpelthen så svært at få sagt, siger Vicki Berlin. Men selv om bruddet med Vicki Berlins daværende forlovede var en realitet, så gik der nogen tid, inden hun blev kærester med Nikolaj. – Det sagde jeg også til ham med det samme. Jeg kunne ikke bare hoppe fra den ene kæreste til den anden. Det ville jeg slet ikke kunne kapere, siger hun. Men at hendes livs største – og sværeste – valg alligevel var det rigtige, blev bare yderligere konfirmeret, da hun og Nikolaj blev gift – 2. maj 2009 – ved et bryllup, der blev holdt i hendes svigerforældres hus i Italien. LÆS OGSÅ:Vicki Berlin drømmer om at prøve noget helt andet end, hvad hun er kendt for. Læs hvad det er på soendag.dk LÆS OGSÅ:Læs om TV-værtens arrangerede ægteskab på soendag.dk ;Tirsdag, 11. juni 2013
Thomas Blachman skal igen underholde på TV; ”Mentor” hedder programmet der skal underholde danskerne musikalsk med Thomas Blachman i spidsen. Programmet præsenterer seks musikalske personligheder, der i rollen som mentorer, er villige til at tage ansvar og dele ud af deres håndværk og livssyn til inspiration for alle. De seks fungerer som mentorer for seks unge sangere, der alle ønsker at få professionel hjælp til at fremkalde deres fulde kunstneriske virke. Ideen til ”Mentor” kommer fra Thomas Blachman, der har udviklet programmet i samarbejde med DR og Nordisk Film TV. I udviklingen af programmet har Thomas Blachman trukket på både sin egen oplevelse med det at lade sig forme af en mentor og sin erfaring med underholdningsprogrammer på TV. Programmet strækker sig over otte live-programmer, hvor de seks mentorer skal forløse seks unge sangeres potentiale. Det er seerne hjemme i stuerne, der afgør, hvorvidt det lykkes den enkelte mentor at fremkalde sin mentee eller, om det er tid for en mentor at forlade programmet. Når en mentor forlader programmet, får menteen mulighed for at vælge en ny mentor i håb om, at det er et bedre match, der ultimativt vil give den helt rigtige fremkaldelse. Årets Mentor vinder æren, men vedkommendes mentee vinder et mentorforløb hos et internationalt pladeselskab, der vil fortsætte den professionelle udvikling, der er indledt i programmet. Thomas Blachman medvirker selv i programmet i fri dressur som moderator og programmet har premiere på DR1 30. august 2013 kl. 20:00. ;Mandag, 10. juni 2013
Trine Panum Kjeldsen: Jeg fik aldrig sagt farvel til min far; Hun stod midt i kølvandet på en skilsmisse, og havde på ingen måde brug for flere udfordringer i sit liv. Men så skete det alligevel. TV 2-værten Trine Panum Kjeldsen mistede pludseligt sin far et halvt år, efter hun var blevet skilt fra sin første mand. Faren døde efter at have pådraget sig en alvorlig infektion under en rejse til Vietnam i en alder af blot 57 år. - Fra at have vinket farvel til mine forældre i lufthavnen uden at skænke det en tanke, at det måske var sidste gang, jeg så dem, skulle jeg forholde mig til, at min far var død, og at jeg aldrig fik sagt alt det, jeg gerne ville sige. Der lærte jeg, at livet meget let kan forandre sig, og at vi har en forbandet pligt til at fylde noget godt i det her og nu, siger hun i et interview med magasinet Liv. Derfor har den 42-årige TV-vært, der nu også satser på en sideløbende karriere som kunstmaler, valgt nogle helt bestemte spilleregler for sit liv der dikterer, at hun altid siger ordentligt farvel til sine nærmeste og aldrig går i seng uden at have afklaret eventuelle skænderier. Hendes mand, DR-chefen Lars Steen Petersen, har nemlig også oplevet sorgen ved pludseligt at miste en forælder. - Vi går ikke uden at sige ordentligt farvel. Jeg fik aldrig taget afsked med min far, så det er vigtigt for mig. Og vi går ikke sure i seng. Lars’ far gik i seng, som han plejede en aften, men vågnede aldrig op. Forestil dig, hvis man havde været uvenner, og man ikke nåede at sige farvel? Man ville jo være ked af det resten af livet. Derfor gør vi os umage med at tage vare på hinanden og være ansvarlige omkring de situationer, siger Trine Panum Kjeldsen. Fandt sammen midt i sorgen Midt i al sorgen skete der dog også noget positivt for den nyskilte, enlige mor, for det var her hun mødte sin nuværende mand. Forholdet blev tidligt sat på prøve af Trine Panum Kjeldsens livssituation og afstanden mellem København og Odense, hvor de hver især boede. - Det var bestemt ikke lige ud af landevejen det hele. Der stod jeg med et lille barn, som han også skulle forholde sig til. Det kræver sit at være ny voksen i et lille menneskes liv. Og sorgen og savnet efter min far var stadig stort. Men Lars var en kæmpe støtte. Han vidste, hvad det drejede sig om og hvilke følelser der er på spil, når man mister en forælder, for hans far var død mange år tidligere. Det er lidt af et wake-up call, siger hun til magasinet Liv. I dag er parret blevet forældre til sønnen Oskar på ni år og datteren Alma-Josefine på tre år. LÆS OGSÅ:Læs om Grevinde Alexandra der taler ud om sin sorg på soendag.dk LÆS OGSÅ:Skuespilleren Louise Fribo blev i løbet af kort tid ramt af stor sorg. Læs mere på soendag.dk   ;Mandag, 10. juni 2013
Søren Ryge modtager samme pris som dronningen; Søren Ryge Petersen har fortsat godt tag i seerne, og sproget, han bruger i sine udsendelser, bliver værdsat af mange. I hvert fald af Modersmål-Selskabet der overrækker Modersmål-Prisen 2013 til Søren Ryge. Overrækkelsen finder sted ved et debatmøde om sproget i DR Byen den 4. september i år. - Søren Ryge er en historiefortæller i særklasse, der i en menneskealder har fastholdt os foran skærmen… Søren Ryge taler ikke op til folk eller ned til folk. Han taler i øjenhøjde, hedder det blandt andet i motiveringen fra Modersmål-Selskabet. Har aldrig travlt med sproget Her hedder det også, at Søren Ryge aldrig har travlt i sine sproghandlinger. - Roligt, rytmisk, artikuleret, velformuleret og præcist fortæller Søren Ryge os om stort og småt i hverdagen. Hans sproglige bevidsthed er fremtrædende. Ofte smager Søren Ryge på ordene, og vi kan se, at han kan lide dem. At ordene har en betydning, og at de ikke er tilfældigt valgte, hedder det ligeledes i begrundelsen for, at han får prisen. Selv siger Søren Ryge, at han er meget glad for prisen. - Sproget er for mig det afgørende element i næsten al kommunikation, også når man laver TV. Jeg er ikke i tvivl om, at den væsentligste grund til, at mine programmer stadig ses af så mange, er sproget. At jeg eller mine medvirkende taler på en måde, som seerne husker lige så godt som - eller måske bedre end – billederne, siger han. Søren Ryge har lavet programmer for DR siden 1977. Dronning Margrethe modtog ligeledes prisen den 18. april 1989 på Fredensborg. I begrundelsen hed det, at prisen tildeles for majestætens store arbejde med og opmærksomhed over for det danske sprog, blandt andet i udarbejdelsen af dronningens utallige taler.   Fakta om Modersmål-Selskabet Modersmål-Selskabet arbejder for bevarelse og udviklingen af det danske sprog, og sprogprisen har man uddelt siden 1980. Blandt de tidligere modtagere er for eksempel TV-værten Poul Thomsen, TV-Avisen-vært Birgit Meister, Dronning Margrethe, skuespilleren Susse Wold, sangeren Steffen Brandt, DR Pigekoret og mange, mange flere. ;Mandag, 10. juni 2013
De unge mødre-Katherina og Peter er kærester igen; Det mest kendte par fra ”De unge mødre”, Katherina Pedersen og Peter Søborg, gik fra hinanden for knap et år siden. Nu har de fundet ud af, at de ikke kan undvære hinanden og er flyttet sammen. Peter har vendt Sjælland ryggen og er rykket til Vejle. - Det har ligget i luften en stykke tid, men vi blev kærester igen lørdag den 1. juni. Alt det før var bare flirt, siger Peter med sit sædvanlige glimt i øjet. Parret, som begge har været med i De unge mødre i årevis, gik fra hinanden i august, da deres fællesbarn Alexzander var blot fem måneder. De blev boende sammen, indtil Katherina havde fundet et nyt hjem. Katherina valgte at flytte tilbage til Vejle, hvor hun kommer fra. - Katherina sagde, at jeg kunne få lov til at se Alexzander så meget, jeg har lyst til, hvis jeg boede i nærheden, og jeg ser alligevel kun Lucas hver 14. dag, så jeg planlagde at flytte herover, fortæller Peter. - Jeg havde også brug for luftforandring. Jeg havde brug for, at der skulle ske noget vildt og voldsomt, siger han. Og så var beslutningen om at flytte til Vejle ikke så svær. Den store kærlighed - Jeg kender jo Vejle, fra dengang Katherina og jeg mødte hinanden. Det er en ret stor by. Her mangler ikke noget. Og her sker væsentlig mere end i Farum, fortæller Peter, som desuden allerede har fået job i byen. - Jeg fortsætter i Netto, siger han. Det var ikke planlagt, at de to også skulle finde sammen igen, men de elsker hinanden og vil nu forsøge at få forholdet til at virke igen. - Det er selvfølgelig ikke sket fra den ene dag til den anden, men vi blev først rigtigt kærester igen i lørdags, fortæller Peter. Parret bor nu i en lejlighed i byen sammen med Katherinas søn Mikkel på syv år og deres dreng Alexzander på nu 15 måneder. Peters søn Lucas på otte år kommer på besøg hver anden weekend. - Vi skal ikke have flere børn, det bliver der bare ballade ude af. Vi vil bruge vores tid på dem, vi allerede har. Det er vi ret enige om, afslører Peter. LÆS OGSÅ:Camilla Petersen fra ”De unge mødre” venter barn nummer syv. Læs historien på udeoghjemme.dk LÆS OGSÅ:Peter falder for de unge mødre. Se alle dem han har datet fra De unge mødre på udeoghjemme.dk ;Mandag, 10. juni 2013
Puk Elgård sejler rundt i landet med nyt TV-program; Danskerne får igen den populære TV-vært ind på skærmen, når Puk Elgård gennem otte programmer tager danskerne med rundt i landet. Fra den 28. juni og frem til den 16. august sejler TV-vært Puk Elgård og kok Thomas Herman ud i de danske farvande og går i land på syv danske øer og en enkelt svensk. Seerne kommer med Puk og Herman til både Strynø, Hven, Christiansø, Aarø, Endelave, Venø, Sejerø og Fejø for at opdage det liv, de mennesker og de kulinariske specialiteter, der kendetegner netop disser øer. De to værter besøger øerne i tre dage, og besøget munder ud i, at Herman kokkererer et festmåltid til øens beboere. Undervejs bliver Puk Elgård og Thomas Herman klogere på øernes særegne historier. De møder en række øboer, både indfødte, tilflyttere og stamgæster - der med deres historie og kærlighed til stedet er med til at tegne øen, som den er i dag. ;Mandag, 10. juni 2013
Claus Meyer: Det er altid sjovest i medvind;  Den driftige stjerne kok Claus Meyer har netop været til kongres for gadekøkkener i Singaport, hvor hans flæskestegssandwich vandt en pris. Men på trods af den danske stjernerestaurant NOMA - som Claus Meyer er medejer af - ikke længere kan bryste sig af titlen som verdens bedste restaurant, så mener han ikke, at man skal afskrive NOMA og det nordiske køkken. -Men der er ingen tvivl om, at der er noget stort i gang i Sydamerika. Apropos gadekøkkener, så tror jeg også, vi kommer til at se en voksende interesse for mere uformelle måltidsformater, fortæller Claus Meyer i et interview i Berlingskes tillæg MS. Til gengæld plager det ham ikke voldsomt, at nogle af hans mange projekter, som for eksempel fængselsprojektet med voldsdømte og madforgiftede gæster i NOMA, iblandt medfører kritik. - Det er sjovest i medvind, men jeg er egentlig bedst i modvind. Det er da aldrig fedt (med kritik, red.), og jeg synes heller ikke altid, det er retfærdigt, men det følger med. Rimeligvis må jeg dog sige, at jeg overordnet set synes, at den sympati og respekt vores aktiviteter bliver mødt med, både af medierne og i virkeligheden, langt overstiger den trods alt beskedne negative opmærksomhed, vi engang imellem bliver udsat for. ;Mandag, 10. juni 2013
Ghita Nørby tilbage hos eksmanden; I august 2011 meddelte Ghita Nørby, at hun og manden gennem 27 år, Svenn Skipper, skulle skilles. I aftes trådte hun så op ad den røde løber til stylisten Dennis Knudsens 50-års fødselsdagsfest på Zentropa sammen med eksmanden. Spørgsmålet var så, om de har genfundet kærligheden? - Ja, det har vi, svarede den folkekære skuespiller, mens hun sendte Svenn Skipper er stort smil. Parret er endnu ikke flyttet sammen.  ;Søndag, 9. juni 2013
Vicki Berlin: Derfor skal jeg ikke have børn; Skuespilleren Vicki Berlin, som vi kender fra en lang række satireprogrammer, og som også slår sine folder på landets revyscener, har truffet en beslutning om at hun ikke vil have børn. Det er et valg, hun har taget for længe siden. Og det er også et valg, hun for længst har besluttet at stå ved offentligt. Cecilie Beck, der er nyhedsvært på TV 2 har sammen med sin mand også truffet en stor beslutning. Læs hvilken femina.dk Ikke fordi hun synes, hun skylder nogen det svar, men hun opdagede bare, at sådan er det ikke med børne-spørgsmålet. For når folk spurgte, og hun svarede ærligt, at børn overhovedet ikke interesserer hende, så kom reaktionerne. Besluttede at sige tingene ligeud Og de kom nærmest per automatik og varierende fra ’Bare vent, du bliver klogere!’ til ’Hvordan kan du tillade dig den holdning?!’. Det brød hun sig ikke rigtigt om. Hverken det der ’vi ved bedre’-noget eller den moraliserende pegefinger. Og mest derfor besluttede hun, at hun fremover ville sige tingene ligeud, hvis hun blev spurgt.     – Så nej, nej, det er overhovedet ikke for privat, siger Vicki Berlin og fortsætter: – Jeg er bare ikke et børnemenneske. Børn interesserer mig ikke. Det har de aldrig gjort. Jeg er heller ikke god til børn. Og i øvrigt fylder mit arbejde så meget, at det liv vil jeg ikke byde et barn, siger hun. Vicki Berlin er bla. kendt fra satireprogrammer. Men hun vil gerne prøve noget andet. På soendag.dk fortæller hun om sin drøm Mine to hunde er mine børn I stedet for børn har hun to hunde. – Dyr derimod har altid optaget mig. Og det gælder nærmest alle dyr. Da jeg var barn, havde jeg hundeplakater over hele mit værelse. Jeg har altid elsket hunde. Men jeg fik aldrig en hund. Mine forældre syntes, det ville gøre os for bundet. I dag er hun til gengæld ’mor’ til hundene Walter og Gustav. – Og ja, de er mine børn, helt sikkert. Sådan er dét, siger hun. ;Søndag, 9. juni 2013
Mor Kessler bliver 75;" De elskelige og farverige hovedpersoner fra Familien på Bryggen fejrer en helt særlig dag søndag. Det er mor Ann -eller ""Mopper"", som hun bliver kaldt - der runder de 75 år. Kesslerfamiliens overhovede skal selvfølgelig fejres, og Linse har noget i ærmet til sin mor. På Facebook skriver Linse: - IDAG BLIR VORES ELSKEDE MOR ANN, 75 ÅR ❤❤❤ Hun er ikke på facebook, så jeg kan røbe at vi overrasker hende med gaver, kager, flag, en speciel go ven hun har og en masse godt humør :) Hip hip hurraaaaa for MOPPER :) ";Søndag, 9. juni 2013
Bendtner og Zangenberg tilbragte en dag i børnenes tegn; Nicklas Bendtner var en yderst eftertragtet herre, da han lørdag tilbragte dagen på AB Tårnby Boldklub på Amager sammen med kæresten Julie Zangenberg. Her afholdt parret et velgørenhedsstævne for deres nye fond ”Rich Without Money”, hvor overskuddet går til socialt udsatte børn i Danmark. Det vrimlede med spirende fodboldtalenter og drenge i fodboldtøj på plænen, som var vilde efter at få Bendtners autograf, og den 25-årige sportsmand gav sig god tid til at tale med sine små fans. - Drengene vil gerne have gode råd og autografer, så det er super dejligt. Jeg kan også huske, da jeg selv var en lille dreng, der løb rundt med store drømme, og det er fedt at komme ud og møde sine store idoler og have en god eftermiddag med sine venner. Det er det, fodbold handler om - at vinde og samtidigt have det sjovt, fortalte en glad Nicklas Bendtner til BILLED-BLADET. Hans kæreste, 24-årige Julie Zangenberg, fik også taget billeder med flere af de unge fodboldspillere, og selv om hun måske ikke ligner den største fodboldfan, så har Bendtners bold-interesse smittet af på hende. - Jeg har skudt lidt til en fodbold i dag, selv om jeg godt nok ikke lige har kondiskoene på. Der kom en bold flyvende hen mod mig, og så sparkede jeg til den, forklarede skuespilleren, der i dagens anledning havde høje plateausandaler på. ;Lørdag, 8. juni 2013
Bettina Bjerring: Aldrig mere vejrvært; I seks år har vejrværten Bettina Bjerring stået klar med vejrudsigterne på DR, hvor hun har givet danskerne sol, regn, blæst og sne. Men i efteråret sagde hun sit job op. Da Bettina forlod Danmarks Radio, begyndte hun i et nyt job på Experimentarium i Hellerup, hvor hun arbejder som journalist. – Nu arbejder jeg med sundhedsvidenskabelige problemstillinger omkring alt lige fra astma til alkohol, fra stamceller, depression og kræft til ADHD. Min opgave er at styrke formidlingen af dansk forskning, især inden for sundhedsvidenskab. Det betyder, at jeg skriver artikler og er med til at klæde forskerne på til at kunne formidle deres forskning på en måde, så det bliver en fortælling, som den brede befolkning kan forstå, siger hun til SØNDAG. Et job der har værdi for mange mennesker Og i det nye job har hun fundet et sted, hvor hun både kan bruge sine kompetencer, og hvor hun synes, det giver mening at være. – Jeg har fundet et job, hvor jeg kan udnytte mine forskellige kompetencer. Og jeg har altid ment, at når man alligevel skal bruge mange timer på sit arbejde hver dag og ikke bare kan være fuldstændig fri som fuglen, kan man lige så godt lave noget, som har værdi for mange mennesker. Det er i hvert fald med til at give mening for mig, siger hun. Vender du nogensinde tilbage til skærmen? – Jeg synes jo, det er vildt spændende og supersjovt at lave tv. Men hvis det skal være igen, skal det være i den rigtige sammenhæng og i en rolle, hvor jeg har mig selv med, siger hun og fortsætter: – Jeg ville føle, at det var at gå på kompromis med mig selv, hvis jeg vendte tilbage som vejrvært. Så ville jeg føle, at jeg var blevet levebrøds-vejrvært. Og det er en skræmmende tanke. Det skal jo give mening, forklarer hun. LÆS OGSÅ:Mangler du tips til sommerens rejse? Så få rejse-tips fra en række kendte kvinder på soendag.dk LÆS OGSÅ:En af Bettina Bjerrings tidligere kollegaer på DR er nyhedsværten Line Gertsen. Hendes travle job og hverdag betyder, at hun ikke dyrker sport, at hun har få venner, og at hun ikke har en hobby ;Lørdag, 8. juni 2013
X Factor Kresten klar på festival; Vestjyden Kresten, der vandt ”X Factor 2012”, var helt på hjemmebane på Harboøre Festival, hvor han fredag 7. juni skrev autografer. Med var kæresten Sussie, der kunne fortælle, at Kresten er i fuld gang med at indspille sit album. - Han har fået en rigtig god aftale med sin arbejdsplads om at arbejde tre dage om ugen, så der også er tid til at indspille album og være ude at optræde. ”X Factor”-bussen, der tager rundt i festival-landet og laver auditions var også på Harboøre. - Her kan Kresten jo fortælle dem, der aflægger audition i vores bus, hvordan det faktisk er at være med i ”X Factor”, fortalte en medarbejder. Kresten skrev autografer på livet løs, og autograf-køen var lang. Det lykkedes dog BILLED-BLADETs udsendte at klemme et enkelt spørgsmål ind til den omsværmede ”X Factor”-stjerne. Hvornår udkommer dit første album? - Når det er færdigt, lød det meget vestjyske og konkrete svar. Harboøre Festivalen fortsætter i dag, lørdag 8. juni med blandt andre, Status Quo og Johnny Madsen på programmet. ;Lørdag, 8. juni 2013
Sarah Jessica får sin egen sko; Det måtte jo ske.  Den sko-optagede Carrie - alias Sarah Jessica Parker – lancerer snart sin egen sko-serie, skriver Ekstra Bladet. Sarah Jessicas rolle i serien gav hende en stor viden om forskelige eksklusive sko. - Da jeg spillede rollen, havde jeg jo en masse sko. Og derfor lærte jeg enormt meget om sko, siger hun og tilføjer, at det ligesom lå i kortene, at hun en dag skulle designe sine egne sko. - På en fjollet måde tror jeg, at folk har forventet det af mig på grund af rollen som Carrie Bradshaw. Sko-serien vil blive lanceret i 2014, men Parker løfter allerede nu lidt af sløret for, hvad folk kan forvente. - Vi sætter farver sammen, som man ikke typisk gør. Men det er flotte kombinationer, som, du ville ønske, fandtes i dit klædeskab, fortæller stjernen. Det er ikke første gang, at skuespillerinden prøver kræfter med design. Hun har tidligere designet tøj for den nu hedengangne tøjforhandler Steve & Barry. ;Fredag, 7. juni 2013
Casper C vil gøre Tisvilde til nyt Skagen; Uge 29 - i juli måned - har i årevis været festugen, hvor jetsetet væltede Hyttefadet og de andre in-steder  i Skagen. Det skal være – om end ikke slut – så i al fald anderledes i år, mener Casper Christensen og co. ”Den yngre generation gider ikke på samme måde køre fire en halv time i bil for at komme til Skagen. De vil have noget er er tættere på, og da der ikke er mange mennesker tilbage i byen i uge 29 vil vi give dem mulighed for at tage til Tisvilde, siger Casper Christensens makker, fest-arrangøren Kim Thurmann til BT Thurman har sammen med Casper Christensen, der driver restaurant Congo i København, samt Simon Lennet, og Frank Simon, der har kendis klubben Simons, også i indre København, udtænkt festkonceptet ”Tisvilde29”. Konceptet byder på en cykeltur til Nordsjælland, anført af Casper Christensens nystartede cykelhold, ”Team Congo-Klovn”. Derefter begynder en fancy festuge på Tisvilde Bistro. Som alle andre fester firkløveret står bag bliver der dog efter klokken 22 tale om lukkede fester. ”Kriteriet er, at dem, der kommer på gæstelisten er nogle vi kender. Det er også derfor folk skal skrive sig på gæstelisten. Vi vil ikke skuffe folk, der er taget hele vejen herop, siger Turmann.   ;Fredag, 7. juni 2013
Casper Christensen: Man er ikke lykkelig hele tiden; Han har dannet par med Anette Toftgaard og Iben Hjejle, men lige nu er det den unge Isabel Friis-Mikkelsen, han er forelsket i. Casper Christensen elsker dog stadig Anette og Iben, forklarer han i en artikel i FEMINA, hvor flere kendte danskere taler ud om kærlighed, og hvad de har lært om den. - Den eneste ene – det er et valg, man træffer. Det er ikke magisk. Og der er ikke noget galt i at sige: Hey, det her fungerer ikke mere, måske kan jeg blive lykkelig igen med en anden – en anden gang. Jeg elsker stadig både Iben og Anette, nu er det bare en anden kærlighed. Sådan er det, forklarer han. Casper Christensen mener også, at tilstanden af lykke aldrig rigtig er konstant. - Der er så mange mennesker, som prøver at sikre sig lykken, arbejde hen imod et ’lykke-sted’. Men når de opnår det, går der ikke ret lang tid, før lykken har rykket sig et nyt sted hen. Jeg tror, at man skal gøre sig klart, at man ikke kan være lykkelig hele tiden. Det samme gælder i kærlighed, siger han. LÆS OGSÅ:Læs det ærlige interview med Casper Christensen, hvor han fortæller om sin skilsmisse, på Femina.dk LÆS OGSÅ:Spænder du ben for dig selv og kærligheden? Læs, hvorfor du altid ødelægger dine parforhold, på Femina.dk ;Fredag, 7. juni 2013
Derfor forsøgte Paris Jackson selvmord; Den blot 15-årige datter af pop-legenden Michael Jackson, Paris Jackson, forsøgte onsdag at begå selvmord Ved at snitte i sig selv med en kødøkse og indtage piller prøvede afdøde Michael Jacksons nu 15-årige datter Paris at gøre en ende på sit eget liv. Nu fortæller en kilde tæt på Paris til den amerikanske klummeskribent Roger Friedman - der er kendt for at have et stærkt netværk i familien Jackson - at Paris længe har ønsket at blive fri af familiens kløer. Hun vil tage kontrollen over eget liv, skriver MetroXpress. Ifølge kilden har Paris Jackson følt sig overvåget af familien, ligesom hun har følt sig uelsket efter hendes berømte fars død for fire år siden. Paris har sagt, at hun savner sin far hver eneste dag, og ønskede sig til sidst helt væk. Ifølge Roger Friedman har Paris Jackson været så træt af familien, at hun en enkelt gang har bedt om at blive frigjort fra den ved at blive erklæret myndig før sin 18-års fødselsdag. En mere oplagt løsning er ifølge Friedman, at Paris' biologiske mor Debbie Rowe, der ved fødslen gav Michael Jackson den fulde forældremyndighed, ansøger om at blive Paris Jacksons værge og på den måde får hende væk fra Jackson-familiens residens i Calabasas, Californien. - Jeg er sikker på, at Paris smutter fra Jackson-klanen, når hun fylder 16 år. Hun går ud af døren og vender aldrig tilbage, siger en kilde.   ;Fredag, 7. juni 2013
John Lennons enke - Yoko Ono i Danmark; Det er det største antal af Yoko Onos værker, der nogensinde er blevet udstillet i Europa, når kunstmuseet Louisiana åbner op for ”HALF-A-WIND SHOW”, der består af 150 af kunstnerens billeder, videoer og installationer. Yoko Ono kunne ikke vente med at se udstillingen, så hun tog direkte fra lufthavnen og til museet, da hun landede i Kastrup, og dagen efter åbnede hun den officielt. Udstillingen indeholder blandt andet værket ”Ceiling Painting” fra 1966, der er en trappestige, som leder op til loftet, hvor man igennem et forstørrelsesglas kan læse ordet ”YES”. Dette værk fascinerede John Lennon, der mødte sin udkårne Yoko Ono første gang, da han trådte op på stigen og læste det lille, men vigtige ord. Senere udtalte han, at hun var “verdens mest berømte, ukendte kunstner”, og det bliver til stadighed diskuteret, om hun er kendt på grund af sine kunstværker eller sin forbindelse til eks-Beatlen. Udstillingen kan opleves indtil den 29. september 2013. ;Torsdag, 6. juni 2013
Titanic-stjernen venter barn rummer tre; For Ned Rocknroll er det første gang, men for hans kone, den britiske skuespiller Kate Winslet, er det tredje gang. Parret venter deres første barn sammen. Det skriver flere medier i dag. Og dermed tror Kate Winslet tilsyneladende stadig på kærligheden. Hun har tidligere beskrevet, hvordan hun kæmpede med næp og kløer for at bevare sit syv år lange ægteskab med sin mand nummer to, filminstruktøren Sam Mendes. Især fordi der var børn involveret var det magtpåliggende for hende, at parret kunne blive sammen. Desværre var kampen forgæves. Skuespilleren fik barn med Sam Mendes i 2003 og havde i forvejen en tre-årig datter fra ægteskabet med Jim Threapleton, der også er filminstruktør. For to år siden traf Kate Winslet så sin nye kærlighed, Ned Rocknroll, og nu prøver hun altså lykken med ham, formentligt i håb om, at tredje gang er lykkens gang. Winslet og gemalen med det famøse efternavn Rocknroll mødte hinanden i august 2011, da de begge befandt på Richard Bransons ø i Caribien.   ;Torsdag, 6. juni 2013
Søren Kragh-Jacobsen: Uskylden er længere væk; Da Søren Kragh-Jacobsen skrev hittet ’Kender du det’ – også kendt som ’Mona’-sangen var vi mange, der syntes, han beskrev den første uskyldige forelskelse helt rigtigt. Han skrev sangen i 1975, og selv om den stadig lever i bedste velgående, er der sket meget siden dengang, fortæller instruktøren i et interview med FEMINA. Han synes, ungdommen i dag, skal navigere i en helt anden og mere kompleks verden, end da han skrev sangen for snart 40 år siden. - Jeg synes, uskylden er noget længere væk. Jeg tror, at unge i dag er ... ikke mindre uskyldige, men at de har sådan et enormt minefelt at operere i, i forhold til hvad vi havde. Jeg kører meget i tog om vinteren, og jeg kan meget ofte sidde i en kupé, hvor alle folk er forsvundet ind i cyberspace med et lille smil. Og de er connectede til utallige platforme. Det må da være dybt forvirrende. Og man skal ikke snige sig ind at se ting. I dag kan du jo se alt. Og det MÅ gøre et eller andet ved uskylden. Ikke fordi jeg ikke tror, den ikke kommer igen på et eller andet tidspunkt. Så bliver den fundet i en anden form ... En eksplosion af støj De var også forvirrede i Sørens ungdom – men i et meget mindre univers. Som han påpeger, havde de kun én fjernsynskanal at forholde sig til dengang. - Tempoet har forandret sig, og så den dér eksplosion på så få år af ... må jeg kalde det støj?, siger Søren Kragh-Jacobsen. Hvad så med dig selv – hvordan har du forandret dig siden dengang? – Altså, jeg vil henholde mig til, at inden i bliver du ikke meget ældre end 30. Det er ikke noget, jeg har fundet på. Min far sagde det på sit yderste, og et eller andet sted grinede jeg lidt ad ham – men han havde jo fuldstændigt ret, når han sagde, at det kun er maskinen, der bliver slidt, og du får lidt mere erfaring ... Du mister lidt af din spontanitet. Jeg kan ikke skrive en sang, som jeg kunne dengang. Jeg kan skrive noget andet, men ... Og jeg kan heller ikke multitaske på samme måde, som jeg kunne i gamle dage. Så på den måde kan man mærke, alderen, ik’ ..., siger han til FEMINA. LÆS OGSÅ:For Søren Kragh-Jacobsen er det vigtigste i livet vores børn. Læs om hans syn på opdragelse på femina.dk LÆS OGSÅ:Søren Kragh-Jacobsen har været gift i mange år med sin kone – læs, hvad han mener, er én af hemmelighederne ved et godt ægteskab, på femina.dk ;Torsdag, 6. juni 2013
Søs Egelind så skaldede kvinder gå catwalk;" Tårerne trillede gennem smilene hos publikum, da 20 skaldede kvinder, i alderen 28-64 år, søndag 3. juni gik på catwalken på Axelborg i København. De brystkræftramte kvinder havde fået timet deres kemobehandling, så de ikke var for syge på dagen, hvor skuespiller Søs Egelind, der selv har været cancer-ramt, var en skøn og dygtig konferencier. Modellerne strålede af overskud og glæde, og det var et bevægende syn, da de i et imponerende show skred hen ad den lyserøde catwalk i den karakteristiske modelgang i takt til musikken. Fra første til sidste skridt på catwalken blev de klappet taktfast frem af publikum, hvoraf mange var pårørende til de seje modeller. Blandt publikum var også Jan Glæsel og hans kone Miriam, der selv været ramt af brystcancer. Formålet med det flotte show ""Skaldet er smukt"", der blev afholdt for 2. år i træk, er at skaffe penge til fonden ""A Race Against Breastcancer"", der forsker i brystcancer. Professor Niels Brünner kunne fortælle, at der - bare i Danmark - dør tre kvinder om DAGEN af brystcancer. Men han kunne også fortælle, at forskerne er ret tæt på at finde et gen, der kan bekæmpe cancer. Skuespiller Søs Egelind, der selv har været ramt af - først lymfekræft - senere modermærkekræft - fortalte fra scenen: - Én ting er helt sikkert, man har det af helvede til, når man får kemo. Søs Egelind er raskmeldt, men går stadig til kontrol, og hun opfordrede utallige gange til at støtte forskningen ved at gå ind på Lauritz.com. Her er alt fra showet: designerkjolerne, smykker, tasker, sko - plus en helt fantastisk brudepakke med alt til brylluppet nemlig sat til salg. Alle de penge, der kommer ind går ubeskåret til forskning i brystcancer. Showet blev sidste år skabt på initiativ af søstrene Josephine og Josina Bergsøe, der begge - med en måneds mellemrum - fik konstateret brystcancer for to år siden. I dag er de raskmeldte. Josina sidder i bestyrelsen for ""A Race Against Breastcancer"". Se de flotte kjoler og alt det lækre tilbehør på Lauritz.com.       Foto: Lars H. LaursenPia Pedersen var en af de flotte modeller - her i en brudekjole designet af Rikke Gudnitz.  ";Torsdag, 6. juni 2013
Bent Fabricius-Bjerre har penge nok på kistebunden; Han arbejder stadig, men formentligt mere for at holde sig i gang og fordi, det er sjovt, end det er for at tjene penge. Dem har han nemlig nok af, skulle man synes. Den aldrende musiker og forretningsmand har netop i sit seneste regnskab bevist, at det kører rigtig godt for ham økonomisk. Med en egenkapital på 107 milllioner kroner er der rigeligt til dagen og vejen. Det får dog ikke den 88-årige showbiz-onkel til at leve overdådigt, fortæller han til Ekstra Bladet. -Det er ikke noget, jeg går og tænker over. Jeg lever, som jeg altid har gjort, og jeg passer mine forretninger sammen med mine to sønner og en bogholder. Ifølge formiddagsavisen har Fabricius-Bjerres formue dog været betydeligt større, men da han blev skilt fra sin ekskone Anne Fabricius-Bjerre kostede det ham 33,5 millioner at betale hende ud af et selskab, og siden skulle hans fire børn have fået hver 25 millioner kroner.   Bent Fabricius-Bjerre er om sig, og medvirker gerne, når der er mulighed for at deltage i sjove projekter så som TV-serien Klovn, hvor han havde fornøjelsen af, at være bordelejer, lave musik til et yngre publikum under navnet Bent Fabric, og ikke mindst skrive masser af i ørefaldende musik, som blandt andet temaet til Matador. Han har været en dygtig forretningsmand gennem tiden, men det var i 1997 han virkelig kom til penge. Da købte en norsk medievirksomhed nemlig hans produktionsselskab Metronome for den nette sum af 200 millioner kroner. De penge ligger stadig fint og luner på kistebunden.   ;Torsdag, 6. juni 2013
Michael Jacksons datter forsøgte selvmord; Michael Jacksons datter, Paris, har før skåret i sig selv, men i går var den 15-årige piges handling tydeligvis mere desperat end tidligere. Ifølge amerikanske medier har popstjernens datter forsøgt at tage sit eget liv. Paris Jackson havde både skrevet afskedsbrev og taget en stor mængde medicinske piller, inden hun begyndte at skære dybt i sine håndled. Men det var også hende selv, der ifølge Jackson-familien, ringede til en nødlinje for at tale med en krisemedarbejder, der tilsyneladende tog sagen så alvorligt, at hun slog alarm. Paris Hilton blev hentet og indlagt på hospitalet, hvor hun nu er i bedring. Hendes skader på håndledene krævede dog et par sting. Michael Jacksons datter har på det seneste brugt meget tid sammen med sin biologiske mor, Debbie Rowe. Hun overgav forældremyndigheden til Michael Jackson, da parrets datter blev født, men på det seneste har mor og datter altså spenderet en del tid med hinanden. Politiet vil nu afhøre Debbie Rowe i håb om, at komme datterens selvmordsforsøg nærmere. ;Torsdag, 6. juni 2013
Ellen Hillingsø åbner festival;" Der findes et hav af prisuddelinger og festivaller, der hylder film og TV, og i perioden 5.-16. juni 2013 samler CPH STAGE for første gang publikum og branche om en fejring af teatret og scenekunsten. Kunstnere, teatre og producenter giver deres bud på den gode forestilling, og da festivalen åbnede ved Teatermuseet i København, var den populære skuespillerinde Ellen Hillingsø selvfølgelig med. - Jeg skal selv spille med i en opsætning, der hedder ""Udsøgt smerte"" på Husets Teater, men jeg får også tid til at holde sommerferie med mine børn her i Danmark, fortalte hun. Til åbningen holdt både kulturminister Marianne Jelved og kultur- og fritidsborgmester Pia Allerslev tale, og andre store navne i branchen som Kasper Wilton og Nastja Arcel var også til stede.     Foto: Jeppe Michael Jensenkultur- og fritidsborgmester Pia Allerslev holder tale på CPH STAGE.  ";Onsdag, 5. juni 2013
Jackie Navarro har født endnu en søn; De interesserede har den seneste tid kunne følge en temmelig utålmodig højgravid Jackie Navarro fortælle, at hun ikke orkede at vente på den lille ny mere. Det behøver hun heller ikke længere. Jackie er nemlig nedkommet med endnu en dreng. - Vi klarede det alle sammen og fik en rask dreng på 3375 kg og 53 centimeter, fortæller en glad Jackie Navarro. Og da det endelig skulle være, gik det hurtigt, fortæller den nybagte mor. - Kl. 16.59 sad vi i bilen på vej ind til fødemodtagelsen på Herlev hospital. Kl 18.01 lå baby på maven af mig. - Jeg havde jo veer, men de havde ikke været regelmæssige i mange timer. Når jeg fik en ve, gjorde det ondt. Men kunne sagtens sidde og slappe af. Jeg havde lige ringet ind til jordmoderen, jeg var begyndt at blive i tvivl om, jeg overhovedet skulle føde. Hun sagde at jeg skulle tage ind forbi og jeg sagde ej jeg venter lige en 1 eller 2. Haha som om, der gik 20 min, Troede veer skulle være regelmæssige, det kan jeg godt trøste jer kvinder med, det er slet ikke sikkert. Ønsker man en epidural, så skal man nok ikke vente så længe. Jeg nåede det ikke. Jeg var 6 cm åben da kom ind. Jeg nåede at trække lattergassen til mig. Min søster fik nogle klem i hånden og det samme gjorde Niels. Han nåede ind da jeg lige var åbnet mig 10 centimeter, han ventede på farmor, som skulle passe Theodor. Hold op det gik stærkt. Igen kunne jeg ikke følge med, ligesom min første fødsel. Du kan klikke dig ind på Jackie Navarros hjemmeside her, og læse mere og se billeder af det lille nyfødte vidunder. ;Onsdag, 5. juni 2013
Gustav på hemmelig optagelse til nyt TV-program; Vi kender ham allerede for et væld af TV-produktioner, men nu arbejder Gustav, ifølge ham selv, på et nyt TV-koncept. ”Hey alle I fab mennesker. Håber I alle nyder weekenden og det smukke vejr. Jeg har det super fab. Jeg er ude på optagelser til et nyt reality program og det er super fedt at være ude og optage igen”, skriver den snart 23-årige Gustav på sin facebookside. Alt det her hemmelighedskræmmeri huer ikke helt Gustav, der har det svært ved ikke at kunne melde ud til sine mans fans, hvad det er han render rundt og laver. ”Desværre betyder det, at jeg ikke kan lægge så mange videoer eller Updates på siden indtil den 21. Juni, hvor optagelserne slutter, forklarer den travle Gustav og slutter sin hilsen af med… ”Men I skal vide, at jeg savner Jer alle, jeg savner at lægger videoer op til Jer. Og det er i virkeligheden synd at jeg ikke kan lægge nogen videoer op, for det er nogle rigtige bitches jeg er på optagelser med Jeres Gustav KysS” ;Onsdag, 5. juni 2013
TV 2 satser stort på drama-serie om 1920'erne; Det bliver et stærkt hold af skuespillere, der skal bringe intriger og klasseforskelle på banen, når TV2 i næste uge starter optagelser af deres kommende store satsning ”Badehotellet”. Vi er tilbage i 1920´erne, hvor drama med elementer af komedie udspiller sig på Andersens badehotel i yderste klit ved Vesterhavet. År efter år indtager fine gæster fra København det samme hotel, de samme værelser og det samme bord i spisesalen, når de holder ferie på det lille strand hotel, hvor søde piger fra egnen varter op. Blandt spillerne ses Ole Thestrup, Anne Louise Hassing, Annette Støvelbæk, Bodil Jørgensen, Waage Sandø, Birthe Neuman, Cecilie Stenspil og flere andre. Andersens Badehotel er allerede nu at finde som kulisser i Risby studierne i Albertslund syd for København. Også kunstige klitter er at finde i Risby studierne, mens udendørsoptagelser finder sted i det vestlige Nordjylland Seriens forfattere er duoen bag både Krøniken, Taxa og Lykke, Stig Thorsboe og Hanna Lundblad.  Og TV2 håber på så fin en modtagelse hos seerne, at der bliver basis for flere sæsoner af TV-serien, der får premiere i løbet af 2014. ;Tirsdag, 4. juni 2013
Emil Thorup sælger sit luksus-kolonihavehus; - Jeg sælger mit skønne haveforeningshus i Kvistgård, 3 km fra Espergærde strand, da jeg desværre ikke bruger det nok, skriver Emil Thorup på sin hjemmeside ifølge seoghør, og oplyser samtidigt prisen for hele herligheden. - Prisen er 595.000.- og dertil skal der betales 50.500.- i depositum til foreningen. Gennemrenoveret haveforeningshus, der nærmest er bygget om til et “rigtigt” sommerhus på, skriver Emil Thorup videre. På TV-værtens hjemmeside kan man se billederne af det fine hus – klik her for at se Emils kolonihave-luksus ;Tirsdag, 4. juni 2013
Lisbeth Østergaard overrasket med fødselsdagskage; På onsdag, Grundlovsdag, kan Lisbeth Østergaard puste 33 år lys ud i lagkagen, men hun har allerede fået serveret et pragteksemplar af en personlig fødselsdagskage. Lisbeth hedder ganske usædvanligt Andersine til mellemnavn, og i weekenden blev TV-værten overrasket af en veninde, som havde kreeret et kunstværk af en kage med den fineste Andersine-pynt. Den kommende fødselar lagde straks et foto af herligheden på Twitter med kommentaren ”Wooooooow...! Det er da for crazy”. - Det er Mille, min veninde fra folkeskolen, der har lavet den. Hun er superdygtig - og den smagte ligeså godt, som den så ud, fortæller Lisbeth om fødselsdagskagen. Lisbeth Østergaard hedder i øvrigt Andersine efter sin oldemor og bærer permanent Andersine-pynt. På højre håndled har hun nemlig tatoveret en lyserød Andersine-sløjfe. ;Tirsdag, 4. juni 2013
Familien vil skåne Anker Jørgensen;" Anker Jørgensens dage er talte. Landets tidligere statsminister, Anker Jørgensen, der fyldte 90 sidste år, kan ikke længere modtage besøg. Han siger selv, at han ""ikke har det alt for godt mere"", og familien omkring ham har efter råd fra en demensvejleder besluttet at den aldrende Anker skal have lov at være i fred nu. Det skriver Ekstra Bladet. Skønt den svagtseende Anker Jørgensen boede på plejehjem, kunne han stadig for blot få år siden finde på at tage toget ud i landet, for at besøge venner og bekendte, og sidste år fejrede han sin 90-års fødselsdag og blev hyldet med et taktfast bifald af sine mange partifælder. Han har længe på mange måder været aktiv og fulgt med, men nu lakker det tilsyneladende mod enden for den folkekære statsminister.  I efteråret stod hans stol for første gang tom ved Socialdemokraternes kongres, og han deltog heller ikke i noget 1. maj arrangement for en måned siden, skønt han var inviteret. Hans familie beskytter den gamle Anker mod for megen postyr nu. Han skal have ro og fred omkring sig, og modtager kun besøg af de allernærmeste.  ";Tirsdag, 4. juni 2013
Søs Fenger har fået ny (ung) kæreste; Søs Fenger ved godt, at det giver anledning til en del snak, at man har en tyve år yngre kæreste. Hun er selv en af dem, der har fordomme, men sagen er den, at sangerinden siden oktober har været kæreste med den tyve år yngre Thomas, og ham er hun altså glad for. Det fortæller hun til TV2.dk. - Aldersforskellen er ikke noget problem, og vi kan begge godt lide at være længe ude, når vi er i byen, fortæller sangerinden. Til gengæld skulle hendes 22-årige søn lige vende sig til alderen på den nye mand i sin mors liv. - Både min søn og hans venner syntes, det var lidt mærkeligt, og det kan jeg sådan set godt forstå. Men det var jo bare indtil, de lærte ham at kende, fortæller Søs Fenger. Hun vedkender sig, at hun selv er slem til at drage konklusioner, når hun møder mænd med yngre koner eller omvendt, og hun ved, der eksisterer mange fordomme om aldersforskelle, men det er jo dumt, siger hun, for det er måske mennesker, der elsker hinanden højt. Selv bliver hun pavestolt, når hendes Thomas præsenterer hende for sine venner som sin kæreste, og parret har kun mødt opbakning i forbindelse med deres nye forhold.   ;Tirsdag, 4. juni 2013
De unge mødre- Camilla venter barn nummer syv;" - Ny start, ny mand, nyt liv. Så enkelt opsummerer Camilla Petersen fra ""De unge mødre"" sine nye omstændigheder og følger op med at lægge et foto af en positiv graviditetstest og et tidligt scanningsbillede fra den 6. maj 2013 på Facebook. - Ja, så er det helt officielt, skriver hun og bekræfter overfor Ude og Hjemme, at den er god nok: Hun er gravid. Den nye baby bliver Camillas syvende barn. - Jeg har ikke fortalt min familie eller mine børn det endnu, oplyser hun og benægter, at det er hende selv, der har lagt billeder og flere statusopdateringer på Facebook-profilen. - Jeg har ikke selv offentliggjort den nyhed på Facebook. Jeg blev hacket, skriver hun til Ude og Hjemme og afviser at kommentere yderligere på de lykkelige omstændigheder. Drømme om fremtiden For blot et år siden fortalte Camilla Ude og Hjemme om sine fremtidsdrømme: - Jeg vil gerne møde en sød fyr, flytte i hus og have ungerne hos mig halvdelen af tiden. Når jeg møder en ny fyr, gør jeg det dog helt klart fra starten, at han ikke skal være far til mine børn. Jeg søger en fyr, der gider mig. Noget tyder på, at Camillas drøm er på vej til at gå i opfyldelse. Og så får fyren endda lov til at blive far til Camillas syvende barn. Og det selv om Camilla på ingen måder havde planlagt at få et barn mere. - Det var Benjamin, der ville have Nynne, selv om jeg ikke var sikker på, at jeg magtede det, fortalte Camilla for et år siden efter fødslen af Nynne, som er nummer seks i børneflokken. Og hun fik ret. Livet med Benjamin og de seks børn blev for meget. Parret gik fra hinanden blot en måned efter fødslen, og Camilla måtte med Benjamins hjælp tjekke ind på psykiatrisk afdeling, hvor hun var indlagt i tre uger. Hun fik diagnosen ’belastningsreaktion’, men siger selv, at hun egentlig bare fik for meget af livet. Men nu har hun fundet melodien igen. Siden er Camilla nemlig flyttet til Dragør ved København, har tabt sig mere end 40 kg og har mødt en fyr. Hvem ved, måske er han manden i hendes liv. I hvert fald skal de nu have et barn sammen. LÆS OGSÅ:Camilla Petersen blev tvangsindlagt efter barn nummer seks. Læs historien på udeoghjemme.dk LÆS OGSÅ:Camilla Petersen tabte 30 kilo på fire måneder. Læs om hendes vilde vægttab på udeoghjemme.dk ";Tirsdag, 4. juni 2013
Erik Brandt på effektiv kur; Erik Brandt har tidligere fortalt, at han tog tyve kilo på, mens han sad ved sin kone Margit Brandts dødsleje. Sorgen var så tung at bære, at trøstespisning hørte dagligdagen til, og det har resulteret i en prangende topmave, som designerkongen nu vil af med. Simpelthen fordi han har lyst til at få den væk, og nå ja, så giver det måske også lidt øget kvindelig interesse, mener han. I følge seoghor.dk forklarer han, at han er en ombejlet herre, men at hans scorechancer vil blive forbedret, hvis han kan smide i omegnen af tyve kilo. - Jeg er  gået i gang med suppekur, og jeg er på vandvognen, fortæller Erik Brandt til bladet, og tilføjer, at han allerede har smidt seks kilo, og at det muligvis også skyldes, at han har fået sig en kostvejleder, der kommer hjemme hos ham i privaten, ligesom han træner hos en personlig træner to gange om ugen. Designerkongen er ikke sådan et slags menneske, der har tålmodighed til, at der skal gå et år med at tabe ti kilo. Nej, der skal smides tyve kilo på to måneder, og så er det overstået, siger han.   ;Mandag, 3. juni 2013
Jussi Adler-Olsen scorer kassen;" Ham Carl Mørck er godt fundet på. Det er i hvert fald med ham som hovedperson, at forfatteren Jussi Adler-Olsen skovler svimlende summer ind på sine kriminalromaner. Livets gang om Carl Mørck fra afdeling Q ved Københavns politi er blevet så populær læsning, at Jussi Adler-Olsen kan give sig selv en månedsløn på noget der ligner 650.000 kr., og oven i denne beskedne sjat kan han lægge en egenkapital på mere end 30.000 kr. Selskabet Adlerolsen.Dep er nemlig ejet af Jussi Adler-Olsen selv og har udelukkende til formål at drive forfattervirksomhed. Det skriver BT. Selskabet har netop fremlagt et årsregnskab, der lyder på 26 milioner kroner, hvilket er rekord. Overskuddet lyder på knapt 20 millioner kr. og med bøger der er oversat til mere en 35 sprog, er der udsigt til en endnu større rekord næste år. Adler-Olsens sidste bog, Marco Effekten"", der udkom kort før jul, havde allerede ved årsskiftet solgt omkring 200.000 eksemplarer alene i Danmark. I Tyskland lyder salget på 5 millioner eksemplarer, og lige nu er den succesrige forfatter i USA for at promovere sine bøger. Jo, den danske forfatter kan roligt klappe sig selv på skulderen over at have skabt sin Carl Mørch. Og ikke mindst kan han bryste sig af, at hans første bog ""Kvinden i buret"" nu også filmatiseres og har premiere til efteråret. Det er Nikolaj Lie Kaas, der spille Carl Mørck, mens Sonja Richter er kvinden i buret.   ";Mandag, 3. juni 2013
Medina og Christopher i Barcelona; Medina og kæresten Christopher forstår at nyde livet, og har tydeligvis råd til det. Men Medina tager sig også dyrt betalt, så mon ikke der var rigelig råd til turen til Barcelona, som hun og Christopher tog på, straks efter hun i fredags havde givet en 12 minutters koncert til Distortion i København.  I følge Ekstra Bladet tog parret umiddelbart efter koncerten en smuttur til Barcelonas sol, varme og storbysliv, hvor en del af hyggen lød på læsning på terrassen og ikke mindst en tur på Nou Camp stadion for at se Barcelona slå Malaga med 4-1. Medina lagde et billede af sig selv i bikini på Twitter, hvor hun skrev, at hun nød at få sine D-vitaminer. Dermed er der også lagt en fin kulør på sangerinden, der går en sommer med flere koncerter i møde. På lørdag står den på festival i Skive og siden til Rock under Broen i Middelfart. ;Mandag, 3. juni 2013
Bettina Bjerring: Jeg føler mig som en på 20;" I 6 år har danskerne set Bettina Bjerring tone frem på skærmen, når vejrudsigten var på DRs tv-program. I efteråret sagde hun sit job op, og i stedet for at give danskerne sol, varme, sne, regn eller blæst, så arbejder hun som journalist på Experimentarium i Hellerup. Og samtidig med at hun passer sit job og sin datter, så passer hun også på sin krop – og særligt nu hvor hun nærmer sig de 40. Bettina Bjerring fortæller her, hvorfor hun egentlig valgte at sige sit job som vejrvært på DR op efter 6 år. Kroppen er værd at passe på – Jeg er altså ikke ekstrem, når det handler om min krop. Jeg bliver bare mere og mere bevidst om, at den er værd at passe på. Sådan har det ikke altid været. I 20’erne havde jeg et helt andet fokus på det ydre. Jeg købte smart tøj, gik i solarium, farvede hår, tænkte ikke ret meget på sundhed, og fremfor alt tog jeg livet meget mere for givet, siger hun. Grevinde Alexandra løfter her sløret for, hvordan hun holder sig i form I dag har hun flyttet sit fokus fra det ydre – tøjet, hudfarven og hårets farve – til det indre. – Jeg synes også generelt, der er alt for meget fokus på det ydre. Hvad nytter det at gå i graven med opstrammet hud og silikone her og der, hvis dit livssyn er overfladisk og tomt. Men det virkeligt mærkelige er, at da jeg var 20, følte jeg mig nogle gange, som om jeg var 40 i min tankegang; dengang søgte jeg nemlig også roen, men uden samme held som nu. Men nu, hvor jeg rent faktisk nærmer mig de 40, føler jeg mig på mange måder som én på 20. Forskellen er bare, at i dag har jeg den tryghed, der ligger i at stole på mig selv og så stå ved mig selv, siger hun. ";Mandag, 3. juni 2013
Top Charlie lever stadig; Selv om TV 2 lukker succesprogrammet Top Charlie og fyrer den populære vært, Keld Heick, er der stadig udsigt til at det dansktop-hungrende publikum kan få stimuleret deres behov for den iørefaldende pop. Top Charlie lever nemlig videre som koncert i Parken, for her har TV2 en rigtig god indtjening på konceptet modsat på TV-programmet, der er dyrt at producere. Keld Heick glæder sig over, at hans hjertebarn lever videre i koncertform. Til BT siger han: - Lige så stolt jeg er af programmets succes, lige så godt ved jeg, at alt har sin tid. Sådan er dét, men jeg kan godt forstå, TV2 gerne vil fortsætte ’Top Charlie’-koncerten, som er en ganske god forretning. Der er udsolgt på to dage, siger Keld Heick.  Og ifølge BT er salget af 4.500 billetter á 815 kr. lig med en omsætning på 3,6 mio. kr. Dertil kommer salg af spiritus og aftaler med diverse leverandører, og fratrukket omkostninger så som leje af Parken, er der stadig mindst et sekscifret beløb tilbage til TV 2.  Så der er et håb om, at Top Charlie koncerterne fortsætter i Parken, hvor de efter planen, skal kunne nydes en gang om året. Formentligt i maj måned, hvis de da ikke kommer til at kollidere med andre store koncerter. Næste år er der den risiko, at koncerten kan komme til at ramle ind i det internationale Melodi Grand Prix, som København har lagt billet ind på. Det er dog endnu ikke afgjort, hvor det skal afholdes, ligesom det heller ikke er endelig afgjort, om -og i så fald hvornår- Top Charlie spiller op i Parken.  ;Mandag, 3. juni 2013
Video: Her er Angelina efter operationen;"  Premieren i weekenden på filmen ""World War Z"" i London blev samtidig rammen om første gang, Brad Pitt og Angelina Jolie mødte offentligheden efter Angelinas brystoperation. Stjernen var i fare for at udvikle dødbringende kræft og valgte at nedsætte risikoen betragteligt ved at få fjernet begge bryster. På den røde løber strålede det glamourøse par, og de svarede beredvilligt på bygerne af spørgsmål fra journalisterne. Især Brad Pitt måtte kæmpe med følelserne, da han fortalte. - Hun var ikke bange for at gøre det, hun var nødt til, for at fjerne det, der hang over vores familie. Så hun kunne blive hos os. Jeg slipper for at skulle forklare børnene, hvorfor de ikke længere kunne se mor. Det er et meget følsomt emne for mig, fortalte en tydeligt påvirket Brad Pitt.    ";Mandag, 3. juni 2013
Bettina Bjerring: Derfor sagde jeg stop som vejrvært; I efteråret 2012 sagde Bettina Bjerring efter 6 år som vejrvært hos DR farvel til skærmen. Da hun fik jobbet som vejrvært, var det en drøm, der gik i opfyldelse. – Det var drømmejobbet for mig. Dengang, siger hun. Nu sidder hun så og forklarer, hvorfor hun ikke længere står foran vejrkortene i DR og fortæller danskerne om vind og vejr med sit umiskendelige strejf af fynsk dialekt. – Jeg har aldrig været en bangebuks. Slet ikke når det gælder arbejde. Det er typisk for mig, at jeg altid har søgt en mening med at lave, hvad jeg laver, og være, hvor jeg er. Det er sikkert også derfor, jeg har taget tre uddannelser. Senest er jeg blevet journalist. Det bunder i min nysgerrighed og min lyst til at lære nyt - og mit ønske om at finde en større mening med livet, siger Bettina Bjerring. Bange for at komme til at kede mig – Jeg er faktisk mere bange for at komme til at kede mig end for at gå fra noget, jeg ikke kan føle noget for længere. Det var sådan, det var blevet med jobbet som vejrvært. – Jeg kunne bare mærke, at det ikke var meningen, jeg skulle være vejrvært for evigt. Måske ville det have været lettere at blive hængende på sin pind. Det er trygt at fortsætte i noget, man kender godt, uanset om det er det rigtige eller ej, og tanken om at begynde i noget nyt kan være ganske angstfremkaldende. Men det kunne ikke være anderledes, siger hun og fortsætter: – Jeg var glad for DR som arbejdsplads. Men jeg savnede udfordringer. Jeg ville gerne have lov at prøve mig selv lidt af. Jeg følte mig låst fast i rollen som vejrvært, siger hun. Risiko for at ende som vejrvært resten af livet Og selv om DR er et hus med mange muligheder og mange forskellige typer af job, så var det jobbet som vejrvært, der var Bettina Bjerrings job. – Når jeg nævnte for mine chefer, at jeg gerne ville arbejde som journalist for eksempel – og jeg havde endda afsluttet en journalistisk efteruddannelse – fik jeg at vide, at jeg var rigtig god til det, jeg lavede, så det skulle jeg bare fortsætte med. Og da gik det efterhånden op for mig, at hvis jeg ikke snart brød ud af min rolle, risikerede jeg at ende som vejrværten resten af mit liv. Det er fint at være vejrvært, helt bestemt, men jeg er altså meget mere og andet end det, siger hun. LÆS OGSÅ:TV-vært Caroline Boserup endte også med at sige sit job op. Læs hvorfor på soendag.dk LÆS OGSÅ:En af DRs mest populære værter Louise Wolff begyndte som praktikant på DR. Læs på soendag.dk hvad hun har gjort for at komme videre på DR ;Søndag, 2. juni 2013
Lene Nystrøms ansigt forslået efter styrt fra båd; - Jeg var blevet lidt elektrisk, som jeg nu engang kan blive. Jeg tror, jeg er otte år nogle gange.   Jeg blev for ivrig, da jeg skulle gå fra borde, og så faldt jeg med et ordentligt klask, fortæller Lene Nystrøm ifølge tv2.dk til vg.no. Episoden fandt sted torsdag under et afterparty, efter optagelser til den norske udgave af ”Voice”, og her mistede Aqua-forsangeren altså fodfæstet på båden og faldt så voldsomt at hendes ansigt blev forslået. Det har krævet at Lene Nystrøm måtte sove med is på ansigtet, hvilket mere eller mindre har ødelagte sanglærkens nattesøvn. - Mit ansigt er ømt, og jeg kan mærke det, når jeg smiler. Jeg får noget salve, som skal dæmpe hævelsen, siger hun til den norske netavis og fortæller videre, at hun blev forskrækket. - Jeg lever jo af mit ansigt, så jeg var lidt nede, da jeg vågnede i morges, siger Lene Nystrøm. ;Søndag, 2. juni 2013
Pernille Aalund: Derfor bør man tilgive utroskab;" - Det eneste man kan forvente i et parforhold, er det faktum ikke at blive forstået. ( ’Skæld ud på Gud’, Preben Kok). Men måske bliver mange af os forstået alligevel, bare på et helt andet plan og med et helt andet afsæt, men vi bliver trods alt forstået og set og elsket for den, vi er. Jeg har den dybeste respekt for dem, der bliver med hinanden, og jeg har også den dybeste respekt for dem, der vælger at ’gå’, mens det stadig er muligt at gå i respekt og med blot et minimum af kærlighed i behold. Hvad jeg har svært ved at forstå, er ligegyldigheden og det hovedløse knepperi. Kender en mand, som har været storforbruger af kvinder i hele sit liv. Hele vennekredsen, arbejdspladsen og en stor del af familien vidste besked. Det var umuligt IKKE at se, hvad der skete. Altså med undtagelse af kvinden i hans liv. Hende han havde giftet sig med. Hun levede i troen på, at den solidaritet og den respekt, de havde lovet hinanden i de helt unge år, stadig var intakt. Da manden nærmer sig de halvtreds, kommer krisen... alt det, der før gjorde ’godt’, udebliver.. han ændrer karakter i takt med det faldende testosteron. Han kan ikke længere mærke sine erobringer og vil tættere på det, han har.. sin kone og sine børn. Midt i krisen og tvivlen og en række besøg hos psykologen opstår behovet for at rulle sandheden om de mange år ud. Og på det tidspunkt, hvor han måske var tættere end nogensinde før på sin livsledsager, kom virkeligheden på bordet. Han lod intet være usagt. En næsten heroisk handling, men også en ubærlig størrelse. For selv om der var mere end 20 års kærlighed mellem de to, og den havde vokset sig stærkere end nogensinde før – så magtede hun ganske enkelt ikke at bære den; antallet af kvinder, omstændighederne—og da hun vendte sig om mod familie og venner, oplevede hun et dobbelt svig. Det var som dominobrikker, der faldt. Alt det utalte blev ’talt’. Det, man havde haft lyst til at sige gennem en årrække – blev sagt. En reaktion manden ikke havde forudset. Hun gik. Hun gik uden at se sig tilbage og tilbage stod han, måske først nu som den mand, hun havde drømt og i en form, der KUNNE have båret hende gennem hele resten af livet. I dag er de hver for sig. Han i dyb sorg og længsel. Hun i dyb bitterhed, sorg OG længsel. Det piner mig at se. Og det piner mig at vide. Jeg forstår hende til fulde, at der er sandheder, man ikke kan leve videre med. Men jeg ville ønske, hun kunne rumme det og tilgive. Og jeg ville ønske, at omgivelserne kunne holde deres kæft og ikke bakke hende så vedvarende op i hendes beslutning, men se lidt mere nuanceret på sagen. Når ret skal være ret – findes der ingen opskrift på sandheden, der er alt det, vi ikke kan og alt det, vi kan. Måske skal det vi ’kan’ i højere grad køres i stilling. Måske skal ’jeg kan bare ikke leve med..’ – erstattes af et ’jo, det ER ubærligt, men jeg vælger at bære det – for alternativet er endnu mere smertefuldt’. Halvvejsi livet må vi erkende, at det vi har, måske er værd at beholde.. ? At den grundlæggende kærlighed, børnene, familien og de mange års fællesskab vejer tungere end endnu et knald eller et definitivt farvel.. At vælge et fælles liv, resten af livet, kan kræve store ofre, men at vælge det fra, kan være mere omkostningsfyldt på et overordnet plan. Når det kommer til stykket er vi jo bare mennesker. Og som Preben Kok skriver i sin bog.. Så er der noget man har magt over og noget man ikke har magt over. Der, hvor de to ting arbejder sammen, opstår der en helhed. Hudløs & ærlig Kom helt tæt på Pernille Aalund, når hun hver onsdag skriver sin klumme på Oestrogen.dk. Om livet, kærligheden, passionen – og alle de gode historier. LÆS OGSÅ:Skal man fortælle sin partner om utroskab? Få sexologens råd på Oestrogen.dk LÆS OGSÅ:Læs på Oestrogen.dk om Pernille Aalunds holdning til urskov eller glatbarberet? ";Søndag, 2. juni 2013
Cutfather og Fetterlein laver musik sammen; Frederik Fetterleins visitkort må efterhånden være løbet tør for plads – den tidligere professionelle tennisspiller har de seneste år prøvet så meget forskelligt, at man bliver helt ør ved tanken. Nu er det så musikken der kalder. Nærmere bestemt skal Frederik Fetterlein synge til noget musik komponeret af det danske verdensnavn Cutfather. Om projektet fortæller den 42-årige Fetterlein til eb.dk: - Ja, jeg blev spurgt af nogle mennesker, om jeg havde lyst og tænkte ’Why not’. Det kunne være sjovt at prøve, siger Fetterlein, der har været fire dage i studiet med Cutfather. Om valget af netop Cutfather, forklarer Fetterlein således: - Ja, jeg krævede, at det skulle være en ordentlig en, der skulle skrive det. Og så blev det Cutfather. Han er sindssyg sød og dygtig. Med hensyn til Fetterleins sang-kompetencer fortæller han ærligt, at det jo ikke lyder som Pavarotti: - Jeg synes, det lyder meget godt. Men nu kan man selvfølgelig også gøre meget i studiet. Og lad mig straks slå fast, at jeg ikke er den nye Pavarotti. Men det er heller ikke meningen, at jeg skal være den allerstørste popstjerne i verden, siger Fetterlein selverkendende til eb.dk. ;Søndag, 2. juni 2013
Anne-Grethe Bjarup Riis for travlt til skuespil;" På mandag har Anne-Grethe Bjarup Riis sidste optagedag med sin film om travhesten Tarok. Optagelsen finder sted på Charlottenlund travbane, så Anne-Grethe Bjarup Riis var i fuldt firspring på vej til sommerhus for lige at nyde weekenden der, inden optagelserne. I gaden på Østerbro, hvor Anne-Grethe bor med sin familie, var der det årlige sommer loppemarked, og det havde den travle filmmager også nået at deltage i. - Og nu har jeg lige været i Fælledparken med ungerne, og så er det ind og pakke og af sted i sommerhus, fortalte Anne-Grethe til BILLED-BLADET. Om hun nogensinde igen selv skal optræde som skuespiller ved hun ikke. - Lige nu har jeg ikke tid, konstaterede hun med et smil. Efter filmen om Tarok, der er hendes film nummer to efter succesen ""Hvidsten gruppen"", skal hun instruere en film om Karen Blixen. ";Lørdag, 1. juni 2013
Peter Reichhardt styrer fadøllet; Skuespiller Peter Reichhardt har i mange år boet på Frederiksberg og elsker - som mange andre - Værnedamsvej. I dag. lørdag 1. juni, var der gadefest på Værnedamsvej, hvor vejens butikker var rykket ud på gaden sammen med loppe-boder og en skrigende morsom klov, der underholdt børnene. Peter Reichhardt hjalp sin gode ven Sasha Fenslev, indehaveren af Cafe Viggo, med at svinge fadøl over disken. - Det gør jeg hvert år, når her er gadefest. Værnedamsvej er min gade, og jeg elsker den, fortalte en travl Peter Reichhardt til BILLED-BLADET, mens han tog imod bestillinger på kold øl og varme pølser. ;Lørdag, 1. juni 2013
Mascha Vang gør klar til ferie med datteren; Ifølge kalenderen er det officielt sommer – 1. juni er nemlig overgangen mellem forår og sommer i Danmark.  Og Mascha Vang er da heller ikke sent ude med at meddele - nu er det ferietid for hendes og datteren. Hvor rejsen går hen helt bestemt melder single og alenemoren ikke noget om på nuværende tidspunkt, men på Maschas blog kvidrer hun flittigt om smart indkøb der skal gøre rejsen for mor og datter betydeligt nemmere. - Se lige hvad jeg har bestilt til ferien. Er den ikke fantastisk? :) Har kigget på den længe, men har jo en klapvogn. Meeeeen nu skal vi jo på ferie, så denne er perfekt, da den må komme med i flyveren. Den anden er så bøvlet at skulle fragte med, skriver Mascha og lægger samtidigt et billede af det nye vidunder på sin blog – se med her! Rejsen er dog ikke de næste par dage, da Mascha endnu ikke har fået klapvognen hjem på matriklen. - Håber den kommer i næste uge – hun bliver så SMART i den :), afslutter Mascha Vang. ;Lørdag, 1. juni 2013
Henrik Dahl om sin sygdom: Jeg troede det var stress;" Han var vært på det populære forbruger-magasin på DR1, Rabatten, i en årrække. Privat havde han kone og børn. Så der var fuld knald på tilværelsen - både på job og privat i de år. - Der var ingen advarselslamper i den periode af mit liv. Jeg havde - og har - et voldsomt temperament, og jeg havde en evne til ofte at komme i hanekamp med mine kolleger, forklarer Henrik Dahl, som først flere år senere fik en diagnose på dét, han troede var et voldsomt temperament. Den fik han nemlig i 2004, og den lød: Bipolar - eller måske bedre kendt som manio-depressiv. Det vil sige, at man har perioder, hvor man er manisk og har ekstremt meget energi, og man har perioder med depression. I årene på DR røg Henrik Dahl ind i en periode, hvor han havde alt for mange mandage, som han selv udtrykker det. - Men jeg troede, det var stress. Jeg havde lange arbejdsdage, vi arbejdede alle sammen meget dengang, og alle var jo stressede. Jeg havde også svært ved at sove, men så det ikke dengang som mani, men mere som udtryk for stress. Se Henrik Dahls historie på DR2- tema ""Sindssyg"" lørdag aften kl. 20.00. ";Lørdag, 1. juni 2013
Robinson-Malene kæmper med sygt hjerte; - Det er ubehageligt, og føles lidt som at få en ”sherif-stjerne”. Lægerne mener ikke det er farligt, men jeg er nødt til at tage det alvorligt som alene-mor, siger Malene Hasselblad, 42, til BT. Den tidligere Robinson-vinder har haft stress, og mange søvnløse nætter på grund af en skrantende økonomi. I februar sidste år bredte det sig til hjertet, der af uforklarlige årsager gav sig til at banke vildt og inderligt. Hasselblad bor med sine to børn på 15 og fire år i Greve, og har investeret alt hun ejer i drømmen om at skrive bøger på eget forlag. Det er blevet til tre romaner og to børnebøger, men det kan hun ikke leve af. Derfor er hun også idag i arbejde som handicap-hjælper. - Mange tror jo, at jeg vandt en million i Robinson, og er enormt rig. Men sandheden er, at jeg har levet for 55.000 kroner brutto om året, fordi jeg ikke ville opgive mit firma, som er betingelsen for at få hjælp, siger Malene Hasselblad til BT. ;Fredag, 31. maj 2013
Mikkel Kessler spinder guld; Mikkel Kessler måtte forlade ringen med nederlag efter kampen mod Carl Froch, men hvis han forlod mødet med sin revisor med armene løftet i triumf, er der en god grund.    Mikkels bokseforretning resulterede i 2012 i, at han rettede et underskud på 4.226.774 kroner til et overskud på 4.653.921 kroner. En resultatforbedring på imponerende 8.880.695 kroner på kun ét år, skriver Ekstra Bladet. Det er dog ikke hans investeringer i ejendomme og andre forretninger, der gør Kessler til en holden mand. De løb i årets løb kun akkurat rundt. Det er boksningen, der sørger for, at der er solide plusser på kontoen. I Cohebo ApS, hvis væsentligste aktivitet er ’at drive virksomhed ved boksning, salg af rettigheder og dermed beslægtede aktiviteter’, præsterede man 4.678.290 kroner i overskud. Knap så prangende gik det Mikkels ejendomsselskab, der kun gav 8.529 kroner i overskud, mens Kessler & Back gav 5.569 kroner. I SLH af 1. marts 2010 Aps, der driver virksomhed med salg på internettet og markedsføringsaktiviteter, var underskuddet på 926 kroner, hvilket i sig selv ikke er alarmerende. Det er derimod den negative egenkapital på lidt over 1,1 million, som selskabet skylder Kesssler og holdingselskabet. De penge får Kessler ikke igen, før selskabet begynder at tjene penge. I 2012 havde det en bruttofortjeneste på 7.500 kroner. ;Fredag, 31. maj 2013
Michael Laudrup søges i skattesag; Fodboldklubben Ajax Amsterdam søger Michael Laudrup. Han skal møde op i retten i Amsterdam i forbindelse med en skattesag, der stammer tilbage fra hans skifte til Ajax Amsterdam i 1997, skriver Ekstra Bladet. I forbindelse med skiftet måtte klubben betale tre millioner euro (cirka 22 mio. kr.) til skat, og det er angiveligt nogle af de penge, som klubben mener, at de har til gode hos danskeren. Lidt bizart har klubben dog valgt at indrykke en efterlysning af danskeren i avisen Telegraff. I stedet for at sende den til ham i Wales, hvor Michael Laudrup bor. I avisen beder man Swansea-manageren om at møde op i skattevæsenet den 29. august kl. 11.00 i forbindelse med en skattesag fra 1997. Michael Laudrup spillede i Ajax Amsterdam i en enkelt sæson fra 1997-1998, inden han stoppede karrieren. I annoncen står, at en repræsentant for retten søger Michael Laudrup, og at han skal møde i retten den 29. august. Enten skal han møde personligt op, eller også sende en repræsentant til et offentligt retsmøde.   ;Fredag, 31. maj 2013
Mads Mikkelsen fortsætter som Hannibal;" De amerikanske tv-seere kommer til at se mere til den blodige dramaserie 'Hannibal', hvor danske Mads Mikkelsen spiller kannibalen Hannibal Lecter, skriver Ekstra Bladet.   TV-selskabet NBC har netop meldt ud, at der komme en sæson mere, og dermed er Mikkelsen sikret job i hele tretten nye episoder. Udenlandske anmeldere har tidligere kaldt Mads Mikkelsen ""tilpas uhyggelig"", som den retsmedicinske psykiater Hannibal Lecter med hang til menneskekød. Men det er dog ikke alle amerikanske tv-seere, der får lov til at følge dramaet. I delstaten Utah besluttede lederne af stationen KSL-TV i Salt Lake City for en måneds tid siden, at serien er alt for blodig for seerne. Herhjemme har man kunne følge med i serien på Kanal 5. ";Fredag, 31. maj 2013
Benedicte Balling jagter bil med skridttæller; - Jeg er på jagt efter en ny bil - gerne en Fiat 500, da jeg synes, den er super sød. Og jeg synes også, at jeg er blevet voksen nok til at få en ”næsten” ny bil. Indtil da står den på cykel og tog, hvilket er godt for motionen og min skridttæller, siger Benedicte, der via SBS Media er med i ”Global Corporate Challenge” hvor intet mindre end 37.000 hold verden over er med: - Vores hold består af syv kolleger og sammen skal vi de næste fire måneder gå med hver vores skridttæller, hvor vi så kan sammenligne os med alle de andre lande. Alt sammen er i et led på at få os til at røre os. Det er ret skægt at følge, og lige nu går jeg mellem 10-11.000 skridt om dagen, siger den aktive Benedicte Balling. Benedicte Balling kan opleves hver mandag-fredag fra kl. 10.00-14.00 på NOVA i ”Nova på job”. ;Fredag, 31. maj 2013
Bettina Bjerring: Jeg er afhængig af sport; Den tidligere vejvært på DR Bettina Bjerring, der i 6 år har givet danskerne både sol, regn, blæst og sne, er afhængig af sport.  - Så snart jeg har chancen, bruger jeg mig selv fysisk, siger hun. Hun er en dygtig beachvolley-spiller og spiller på eliteniveau. Sidste år blev det til en fjerdeplads ved DM. Det er min pligt at passe på min krop Hun betegner sig selv som et sundt menneske, der bare bliver sundere og sundere. - Når min krop passer på mig, er det også min pligt at passe på den. Så det gælder både om at spise sunde madvarer og styrke kroppen gennem fysisk aktivitet. Jeg så en dag en reklame for et fitnesscenter, hvor en ældre herre stod i bar overkrop, og hvor der stod ”Jeg træner ikke for at være ung, men for at blive gammel”. Det synes jeg faktisk er ret godt fundet på, siger hun. Jeg drikker også kaffe, spiser chokolade og tager to portioner aftensmad Og netop fordi hun gerne vil blive gammel, så bliver der også tænkt meget over, hvad der ender i køkkenet hjemme hos Bettina Bjerring. - Derfor spiser jeg sundt og økologisk, dog uden at være fanatisk. Mindst lige så vigtigt er det, at jeg giver en sund livsstil som værdi videre til min datter. At jeg så også drikker kaffe, gerne spiser chokolade hver dag og ikke er bleg for at tage to gange til aftensmaden, det handler om, at jeg også har brug for energi til al den sport, jeg også dyrker.  Og så skal man også leve livet, når nu man har det, siger hun. Hun indrømmer også, at sport og fysisk aktivitet er hendes dope. - Til gengæld vil jeg godt erkende, at jeg er afhængig af sport. Det er mit dope. Det giver mig energi. Det giver mig en lykkefølelse. Og jeg ved jo godt, at det hænger sammen med hjernens udskillelse af dopamin. De fleste har det godt efter en løbetur. Man er helt høj. Sådan har jeg det både før, under og efter beachvolley, siger hun. LÆS OGSÅ:Bettina Bjerring stoppede efter 6 år som vejrvært. På soendag.dk fortæller hun, hvorfor hun valgte at sige sit job op LÆS OGSÅ:Grevinde Alexandra afslører hvordan hun holder sig i form   ;Fredag, 31. maj 2013
Bruce Willis sælger villaen - så flot bor han; Die Hard – og bo godt. Bruce Willis – actionmanden fra de fem Hollywood-actionbrag om Die-Hard helten John McClane – har sat sin villa i Beverly Hills til salg. Familien mangler angiveligt plads, og derfor er ”til salg” skiltet altså kommet op. 58-årige Willis og hans unge kone Emma Heming bor i huset med deres étårige datter Mabel, men da Bruce også har tre døtre fra sit ægteskab med Demi Moore er pladsen åbenbart blevet lidt trang. De tre piger har i al fald brug for flere sove- og badeværelser end de 11, huset rummer af hver, skriver Expressen. Den 930 kvadratmeter store villa er opført i 1923 og gennemistandsat med blandt andet topmoderne køkken Der er også bibliotek og en hjemmebiograf. SE DET FANTASTISKE HUS - KLIK HER! Udenfor er der tennisbaner og pool med god plads til at holde fest ved bassinkanten. Ifølge ejendomsmæglerhjemmesiden Redfin betalte Willis selv 6,3 millioner dollars for boligen i 2004 og kan se frem til en fortjeneste på over 90 millioner kroner, hvis han finder en køber, som kan og vil lægge udbudsprisen på 126 millioner – og så tilbyder skuespillerens ejendomsmægler iøvrigt kun en rundvisning, hvis den potentielle købers bank på forhånd har godkendt en handel til 115 millioner kroner eller derover. Yeebee-kaye-Yeah.       ;Fredag, 31. maj 2013
Emmelie de Forest taber til Kandis Johnny; Emmelie de Forest er for anden uge i træk nummer ét på singlehitlisten med sin vindersang ”Only Teardrops”. Men det kniber lidt mere for hende, at vippe en populær dansk top sanger som Johnny Hansen fra Kandis af pinden. Emmelies ny album – der hedder det samme som vindernummeret ”Only Teardrops” – er kun blevet solgt i 1.033 eksemplarer. Det gør hende til nummer fem på albumlisten, lige under Johnny Hansens og Kandis med albummet ”Songs from my heart”. Hele 1,7 millioner danskere så Emmelie de Forest vinde årets internationale Melodi Grand Prix med ”Only Teardrops”, men det er altså ikke ensbetydende med, at tårerne bliver til guld i CD handlen. På toppen af album listen finder man franske Daft Punks ’Random Access Memories’, der topper i både USA, Storbritannien, Australien, Irland og Danmark. Herhjemme købte 5392 franskmændenes anmelderroste album - 72 procent af dem ville have den digitalt, skriver Ekstra Bladet. På 2. pladsen solgte Noahs nye debutplade ’Noah’ betydeligt færre eksemplarer end ’Random Access Memories’, men den danske popduo formåede ikke desto mindre at slå både The National, Johnny Hansen og altså Emmelie de Forest ;Fredag, 31. maj 2013
TV 2-Lenes lunge punkterede;" TV 2 Fri-værten Lene Beier har haft en rigtig kedelig oplevelse, da hun gik til akupunktør for at løsnet op for sine spændinger i ryggen, skriver tvtid. Beier måtte indlægges på hospitalet med en punkteret lunge. Én af akupunktørens nåle perforerede nemlig den ene lunge, så den klappede halvvejs sammen. - Da jeg lå på briksen hos akupunktøren, kunne jeg godt mærke, at én af nålene ramte et forkert sted. Men jeg tænkte, at det bare måtte være en ekstra slem myose, som gjorde ondt, siger Lene Beier til tvtid . Da hun kom hjem havde hun svært ved at få vejret, og skyndte sig på skadestuen. Heldigvis bor Lene Beier tæt på Frederiksberg Hospital, hvor der er en skadestue, så hun hurtigt kunne komme i behandling. Her afslørede et røntgenbillede, at Lene Beiers ene lunge var klappet halvt sammen, hvorfor hun hurtigt blev overflyttet til Bispebjerg Hospital, hvor hun blev tilsluttet et iltapparat, som skulle hjælpe hende med at få lungen til at spile sig ud igen. Den 36-årige 'Frihuset'-vært mærker fremskridt, og kan godt foleade sengen, sålænge hun kan komme tilbage og få lidt ilt. Men hun har stadig så ondt i ryggen, at hun kun kan sove på siden. Alligevel håber hun at kunne komme tilbage i ""Frihuset"" på TV2 i næste uge. ";Fredag, 31. maj 2013
Poul Nyrup taler ud om datters selvmord; Sindssygdom har til alle tider været omgivet af frygt, skam og fordomme. Selv om hver anden dansk familie kommer i kontakt med det psykiatriske behandlingssystem, har vi stadig rigtig svært ved at tale åbent om psykiske lidelser. Det forsøger DR2 at gøre noget ved, når kanalen lørdag aften sætter fokus på psykiatriske lidelser i DR2-temaet 'Sindssyg'. Her fortæller kendte såvel som ukendte mennesker åbent om kampene med indre dæmoner, mystiske stemmer og hallucinationer. De syge I programmet medvirker bl.a. cirkusdronningen Diana Benneweis, TV-manden Henrik Dahl, politikeren Anne Marie Geisler og psykiateren Torben Lindhardt. De lider af forskellige sygdomme, og nogle har levet lange perioder af deres liv med frygt, selvmordstanker og skam. Hver især fortæller de historien om et liv med psykisk lidelse, erkendelsen, sygdommen, familiens reaktion, og hvordan det er lykkedes dem at komme tilbage til livet efter svær sindssygdom. De pårørende I programmet medvirker også tidligere statsminister Poul Nyrup Rasmussen, der hudløst ærligt fortæller, hvor svært det var for ham at erkende, at hans datter var psykisk syg. Han fortæller også om reaktionerne og tankerne efter datterens tragiske selvmord. I Danmark lider 500.000 af psykisk sygdom, og derudover skønnes det, at 300.000 lever med psykiske problemer uden at modtage behandling. Er vores behandlingssystem godt nok til at møde denne udfordring? Hvem opdager faresignalerne, når en af os bliver syg? Og hvad skal der til for den enkelte for at komme videre i livet? DR2-temaet 'Sindssyg' sendes lørdag den 1. juni kl. 20.00 på DR2 ;Fredag, 31. maj 2013
Nyt job til Mads Steffensen;" Mads Steffensen har fået ny job. Han skal stå i spidsen for DR1´s nye store underholdningsquiz ""Kongerigets klogeste"", der begynder optagelserne i DR-byens store ""X Factor""-studie i dag, skriver BT ""Kongerigets klogeste"" er en TV-ide, der er hentet fra BBC og Tyskland, hvor det har været en stor succes. Quizzen går ud på at teste en række kloge, men meget forskellige hoveder, der udsættes for svære og spændende opgaver med ord, tal, billeder, dans og musik. Man skal bruge både krop, evner og viden til at forsøge at løse dem. Vinderen er den klogeste dansker i kongeriget. Quizzen skal ifølge underholdnings-redaktør Jan Lagerman Lundme sendes senere på året – dog ikke som DR's modtræk til TV2´s ""Vild med dans"" fredag aften. Det vindue får ""X Factor""-dommer Thomas Blachman. Han er i gang med at udvikle et nyt musikalsk talentshow til DR med titlen ""Mentor2"", der skal dyste med TV2's dansemus fredag aften i bedste sendetid.     ";Fredag, 31. maj 2013
Karl Lagerfeld: Min kendis-status overrasker mig; Det er vist de færreste, der er i tvivl om, hvem Chanels kreative direktør - den 77-årige Karl Lagerfeld er, efter han gentagne gange har udtrykt offentlig kritik af diverse kendissers udseende i løbet af det seneste år. Hans excentriske personlighed og den dystre stil er hans varemærke, men han forstår dog ikke selv, hvorfor folk er så fascinerede af ham. - Det er ret sjovt at have været i stand til at blive berømt på trods af ikke at være en skuespiller, en sanger og ikke at være 15 år gammel. Der går ikke en dag uden, at jeg får gaver, tegninger, dukker…fra fans, siger han i et interview med det franske magasin Madame Figaro. Den tyskfødte designer kan dog godt sætte en finger på, hvornår han formoder, at hans status som offentligt kendt person ændrede sig i den retning. Han synes dog stadig, at det er morsomt, at folk stadig kan lide ham, efter han er kommet med en række uhøflige bemærkninger om blandt andre Hertuginden af Cambridges søster Pippa Middletons udseende. - Det startede sandsynligvis med H&M-kollektionen i 2004. Jeg var selvfølgelig kendt før det, men efter var jeg ikke stand til at gå over gaden uden en livvagt. Folk er meget søde ved mig, selv om jeg er kendt for at sige uforskammede ting, siger Karl Lagerfeld. Tager ikke sig selv højtidelig Til trods for sin skarpe tunge, så mener designeren selv, at han er en afslappet person, der ikke tager sig selv for alvorligt. - Rolig stivnakke endda! Ligeglad: Jeg er fuldstændig ligeglad med uvæsentlige ting. Jeg har ikke noget imod at se alvorlig ud, men jeg ønsker ikke at tage mig selv alvorlig. Nogle designere tager sig selv lidt for alvorlige, gør de ikke? Karl Lagerfeld har da også ved flere lejligheder understreget, at han ikke nødvendigvis tænker, før han taler. I februar 2012 blev han citeret for at kalde sangerinden Adele ’lidt for fed’, hvorefter han måtte offentliggøre en undskyldning. I juli samme år gik det så ud over Pippa Middleton, da designeren sagde, at han foretrak at se hendes bagdel frem for hendes ansigt. LÆS OGSÅ:Karl Lagerfeld er specielt ikke begejstret for en særlig kendt. Læs hvem det er på ELLE.dk LÆS OGSÅ:Keira Knightly skal spille med i en film instrueret af Karl Lagerfeld. Læs mere på ELLE.dk ;Fredag, 31. maj 2013
Camilla Bendix: Det gjorde Vild med Dans med min krop;" I efteråret tonede skuespiller Camilla Bendix frem på familien Danmarks skærm fredag efter fredag, hvor hun sammen med sin dansepartner, deltog i ""Vild Med Dans"". Men som det er sket for en lang række tidligere deltagere i ""Vild Med Dans"", så raslede kiloene ikke af Camilla Bendix. Men hun blev smallere. Faktisk hele ni centimeter smallere om maven og fire om hofterne. Og kroppen blev stærkere, og muskler, hun ikke havde brugt på samme måde før, tonede frem. - Jeg fik den krop tilbage, som jeg gerne ville have. Min talje kom hjem, siger hun. Jeg var blevet tyk Men med til historien om den genfundne krop hører også, at Camilla allerede i foråret 2012 kontaktede diætist Ida Krak.  - Jeg var efterhånden blevet for tyk, så jeg ikke var lykkelig. Jeg er jo knap så høj og var blevet en firkant. Efter at jeg havde fået mit barn nummer to, og jeg ikke fik trænet, fordi der skete alt muligt i mit liv, og tiden bare gik, var det pludselig ikke så sjovt at se mig selv i spejlet længere, fortæller hun og fortsætter: - Jeg forventer jo ikke at se mig selv i spejlet, som jeg så ud, da jeg var 25. Men hvis man kigger på sig selv som 40-årig og synes, man vejer for meget, så har man selv et ansvar for at gøre noget, for eksempel at sige, jeg ved ikke, hvordan jeg kommer ud af det her, men nu starter jeg i hvert fald med at gå til en diætist, siger Camilla Bendix, der fortæller, at diætisten hjalp hende med at tabe de kilo, hun ikke selv kunne komme af med. Jeg levede verdens kedeligste liv - Og ja, i seks-otte uger levede jeg verdens kedeligste liv med regler og restriktioner. Men sådan er det ikke længere. Jeg ved jo godt, at der er nogle ting, som ikke er gode for mig. Og hvis jeg falder i, hvad jeg gør ind imellem, så er der en pris at betale. Sådan er det bare, siger hun. Turen til diætisten har betydet, at der er blevet ryddet op i nogle af Camilla Bendix’ madvaner. I dag har hun blandt andet lagt hvede på hylden. - Jeg begynder dagen med at spise rigtigt meget kål og protein i stedet for brød. Det tog mig lige 14 dage, hvor jeg virkelig syntes, det var hård kost. Men nu elsker jeg det. Og det giver mig en masse energi. Jeg spiser al mulig kål, hvidkål og rødkål og blomkål, plus æbler og gulerødder, og hvad jeg ellers har, fintsnittet og blandet i én stor pærevælling. Og så et æg eller måske to og kød af en slags.  Det giver mig energi til langt op ad dagen. Jeg er stort set holdt op med at spise hvede. For jeg ved, at så snart jeg spiser hvede, reagerer jeg ved at få blister på tungen, forklarer hun og fortsætter: - På samme måde ved jeg, at hvis jeg drikker mælk, får jeg mavekneb og bumser næste dag. Det betyder ikke, at jeg ikke drikker mælk, hvis jeg synes, jeg trænger til en kop kaffe med mælk, men det betyder, at jeg kender konsekvensen, og at jeg ved, at det ikke er godt for mig. Men jeg har det godt, mens jeg drikker lige den kop kaffe med mælk. Og det er jo – mener jeg – sundhed, dét at have det godt, tage ansvar og nyde livet.  LÆS OSGÅ:Sådan træner du dig til en slank talje LÆS OGSÅ:Effektiv slankekur: Tab et kilo om ugen uden at være sulten ";Fredag, 31. maj 2013
Nicolas Winding Refn i spil som Bond-instruktør; Nicols Winding Refn er på den ønskeliste Bond-producenterne Barbara Broccoli og Michael G. Wilson i øjeblikket er ved at udforme over potentielle instruktører til den næste 007-film Efter Sam Mendes gjorde “Skyfall” til den mest indbringende Bond-film nogensinde med over 1,1 millarder dollars på verdensplan og derefter sagde farvel og tak, har man indset, at en ny top-instruktør er påkrævet til “Bond 24″. Og her bringes danskerens navn altså i spil, skriver Firstshowing.com Sam Mendes har dog sagt, at han er villig til at komme tilbage, hvis ellers optagelserne til den 24ende Bond-film kan vente til næste år, når instruktøren er færdig med sin West End-opsætning af “Charlie og chokoladefabrikken”, som han længe har ønsket at fuldføre. Daniel Craig har som Bond ikke blot licens til drab, men også bemyndigelse til at bestemme, hvilken instruktør, der bliver ansat. Og han vil sikkert pege på Mendes – selvom de øvrige navne på listen skam også er sværvægtere, ikke mindst Christopher Nolan, Danny Boyle, Ang Lee, og Shane Black, der instruerede “Kiss Kiss Bang Bang” og “Iron Man 3″ og skrev manuskript til “Dødbringende våben”-filmene, “The Last Boy Scout” og “Last Action Hero” . Skulle det dog vise sig, at Refn får muligheden for at lave en Bond-film, bliver det ikke første gang, at han arbejder med en kendt, britisk karakter. I 2007 instruerede Refn således TV-filmen “Miss Marple: Nemesis”.        ;Torsdag, 30. maj 2013
Pernille Højmark kvitter smøgerne efter 40 år; - Jeg har ikke røget i syv måneder nu. Og det er efter, jeg har røget i 40 år. Lige nu har jeg den mindste mængde nikotin i min e-cigaret, siger Pernille Højmark til tvtid.dk Den folkekære Sweetheart musiker og skuespillerinde på 53 år har valgt at leve lidt sundere. Nu ses hun på backstage-områderne med en elektronisk version af en cigaret, hvor man selv kan styre mængden af nikotin.   ;Torsdag, 30. maj 2013
Mette Lisby får erstatning af Tivoli; Årsagen til at Lisby og Tivoli mødtes i både Københavns Byret og Landsretten var en gammel aftale om, at Lisby og Flemming Jensen skulle opføre en forestilling i den gamle have, skriver Ekstra Bladet. Mette Lisby aflyste alle øvrige planer, efter at have skrevet under på en kontrakt med Tivoli. Men den 14. december 2009 modtog hun en mail fra Tivolis underholdningschef, Peter Rose, der aflyste forestillingen, der skulle have været sat op året efter. I stedet tilbød Tivoli at kompensere for den aflyste forestilling med 75.000 kroner, men det afslog Lisby. I stedet krævede Lisby et beløb på 1.166.428 kroner i byretten – der gav hende medhold, men reducerede beløbet til 670.000 kroner. Det beløb ankede Tivoli imidlertid, og efter Landsrettens afgørelse er beløbet nu helt nede på 300.000 kroner. - Efter 3 1/2 års kamp, først i Københavns Byret og dernæst i Østre Landsret, har jeg vundet i begge instanser og er blevet tildelt erstatning fra Tivoli på grund af kontraktbrud. Jeg er glad for at sagen endelig er overstået og vil gerne sige tak til familie, venner og advokater for støtte og opbakning. Retten har talt og sandheden vandt. Nu kan vi kigge fremad, skriver Mette Lisby på sin facebook-profil. Til Ekstra Bladet siger Lisby dog, at erstatningen fra Landsretten på 300.000 kroner desværre knapt dækker sagens omkostninger. - Vi har nu rettens ord for, at Tivoli skal betale erstatning, både fra By- og Landsret, og det er vi meget glade for, og nu handler det om at kigge fremad. Tivolis pressechef Torben Plank udtaler, at Tivoli selvfølgelig har accepteret Landsrettens afgørelse. - Og vi har på baggrund af den afgørelse indgået et forlig med Mette Lisby på de 300.000 kroner, som retten kom frem til. Flemming Jensen – der skulle have lavet forestillingen sammen med Lisby - indgik et forlig med Tivoli og fik 500.000 i erstatning for den aflyste forestilling. ;Torsdag, 30. maj 2013
Frank Hvam tjener kassen; Frank Hvams komik er guld værd. I hans seneste regnskab for sit hovedselskab kan komikeren i al fald notere sig en imponerende fremgang i indtjeningen fra 1.175.547 kroner i 2010 til 4.764.464 kroner i 2011, skriver Ekstra Bladet. Den ekstra fortjeneste slår dog ikke fuldt igennem i årets resultat. Udgifterne til lønninger steg i samme periode med 1,75 millioner kroner, så resultatet endte ’kun’ på 944.525 kroner, men stadig bedre end resultatet fra 2010, der var på sølle 45.879 kroner. Hvor stor en del af lønningerne der tilfalder Frank selv, fremgår ikke. Han oplyser nemlig ikke, hvor mange ansatte han har. Regnskabet har dog også en skyggeside Egenkapitalen er nemlig styrtdykket fra 6,5 millioner i 2010 til knap 3,2 millioner sidste år. Det er en forringelse på 3,3 millioner. Frank Hvam er medejer af flere selskaber, blandt andet det, han driver sammen med Casper Christensen og som genererer indtægterne fra blandt andet Klovn.   ;Torsdag, 30. maj 2013
Sisse Fisker holder flyttedag med kollegaerne;" På mandag vil seerne ikke længere kunne se lysene på Islands Brygge i baggrunden, når de åbner op for DRs ""Aftenshowet"". Efter tre års rundrejse i København vender studiet nu tilbage til Rådhuspladsen, hvor programmet sidst havde base i 2009. På grund af Metro-byggeriet på selve Rådhuspladsen, er det nye 'Aftenshowet'-studie blevet indrettet i det nybyggede Industriens Hus, som ligger lige over for Rådhuspladsen. - Vi har prøvet at gøre en dyd ud af at være ""hjemløse"" og få det bedste ud af det, men nu er vi kommet hjem. Da vi startede på Rådhuspladsen for mange år siden, var Aftenshowet også et markant anderledes program, lyder det fra redaktionschefen på ""Aftenshowet"" Ole Rahbek Kristensen. Det nye ""Aftenshowet""-studie ligger lidt inde i selve Industriens Hus-bygningen, men programmet vil rykke ud på fortovet foran studierne, og endda også  på selve Rådhuspladsen, når der skal laves større arrangementer. ”Aftenshowet"" sender fra de nye studier fra mandag den 3. juni. ";Torsdag, 30. maj 2013
Lars Hjortshøj køber villa til syv millioner; - Jeg synes, at vi har fundet os rigtig godt til rette. Det er et meget anderledes hus end det bondehus med stråtækt tag, høns og drivhus, vi kom fra, siger Tina Bilsboe til Ekstra Bladet. Sammen med gemalen Lars Hjortshøj har de nu fået 216 kvadratmeter at boltre sig på. Ejendommen ligger på en lukket vej lige ud til Furesøen, og man kommer hurtigt til København ad Hillerødmotorvejen, som 500 meter fra Lars og Tinas hjem snor sig gennem landskabet. Lars Hjortshøj og fruen tjente små to millioner, da de solgte deres bondehus i Slangerup, men de har måtte punge 7.225.000 kr. ud for deres nye hjem, som er opført i 1974, skriver Ekstra Bladet. Årsagen til flytningen er, at deres to børn går i skole i Farum, hvor også børnenes venner bor. - Men det er et spændende hus og det er dejlig tæt på naturen stadig. Det er sundt at ryste posen en gang imellem - her gik der så 12 år, før vi gjorde det, siger Tina Bilsbo.   ;Torsdag, 30. maj 2013
Derfor sagde Viggo Mortensen nej til Hobitten;"  Da Peter Jacksons kæmpehit 'Hobbitten' havde premiere i december sidste år, undrede mange sig: Hvor var Viggo Mortensen på rollelisten? Manden, der havde spillet Kong Aragorn i ”Ringenes herre” brillerede med sit fravær, mens andre stjerner fra Tolkiens 'Ringenes Herre', såsom Ian Mckellen og Elijah Wood var med i filmen.  I et nyt interview med avisen The Guardian- som bt.dk citerer - forklarer Viggo nu selv hvorfor: - Allerede før optagelserne startede, i 2008, spurgte én af filmens producere, om jeg var interesseret. Jeg spurgte ham, om han vidste, at Kong Aragorn slet ikke er med i bogen, som filmen er baseret på. Der er 60 år imellem ""Hobbitten"" og ""Ringenes Herre"".  Derfor valgte han at koncentrere sig om andre projekter, såsom ”On the Road"", hvor han bl.a. spiller sammen med Kristen Stewart. Og i den kommende ""Two Faces of January"", hvor Kirsten Dunst og Oscar Isaac er hans kolleger.   ";Torsdag, 30. maj 2013
Lars Ulrich står af i Roskilde; Hidtil har det været ganske vist, at når Lars Ulrich spillede i Danmark, havde han sin danske kæreste Connie Nielsen med. Men efter deres brud i 2012 – som Connie nyligt bekræftede – bliver det muligvis den ny kæreste, Jessica Miller, Lars Ulrich skal vise rundt i sit gamle hjemland. Sikkert er det i al fald, at Lars Ulrich kommer til Danmark for at optræde med Metallica på Roskilde Festivalens Orange scene. - Det er ti lange år siden, at vi har spillet på denne klassiske festival, og vi kan næsten ikke vente med at komme tilbage, skriver bandet på deres hjemmeside. Roskilde Festivalen løber af stablen fra 29. juni til 7. juli, og da det er Metallicas eneste Europæiske koncert i denne sommer, skal den nok trække mange til festivalpladsen. Spørgsmålet er om Jessica Miller bliver én af dem, der står af i Roskilde?   ;Torsdag, 30. maj 2013
Janni Spies med Michala på tøsetur i udlandet; Selvom Michala Kjær, 23, for længst er fløjet fra reden finder hun og mor Janni Spies stadig tid til at hygge sig sammen. Nu foregår det bare i udlandet – nærmere bestemt Milano i Italien. Mor og datter tog til det italienske modemekka for at feste og shoppe, skriver Seoghør.dk. Michala købte godt ind af svinedyre mærker som Chanel og Versace, men der blev også tid til the, kage og ekstravagante byture. Janni Spies fik dermed et lille indblik i sin datters fancy livsstil. Man kan se et udpluk af billederne fra jetset-pigernes rejse på Seoghør.dk ;Torsdag, 30. maj 2013
Espersens eksmand atter ovenpå ; Det med at blive hyldet og klappet ad, når man egentlig laver noget, som man ikke synes giver mening, foran 500 betalende publikummer. Det kan de ikke være tjent med, siger Søren Byder – tidligere skuespiller – til HER&nNU I 2008 gik han både fra hustruen Anne Sofie Epersen og deres tre børn, Sylvester, Sulejma og Buster, og en fast stilling som skuespiller på Aarhus Teater. Han var i bund og grund utilfreds med sin tilværelse, og valgte at springe ud i noget helt nyt. - Da jeg var blevet hejst ned fra loftet iført påfuglevinger et vist antal gange gav det pludselig ikke mening for mig mere, siger Søren Byder til ugebladet I dag er han 40 år, og har – efter en tid som stilladsarbejder – fundet sin rette hylde. Han arbejder på et hjem for sårbare børn nord for København i et job, ”der giver mig alt, hvad jeg har brug for …” Børnene bor hos ham hver anden uge, og kan – ifølge Byder – også mærke en forskel på deres far: - Jeg var lidt åndsfraværende da jeg var skuespiller. Der var hele tiden en rolle jeg tænkte på, fordi jeg tog jobbet med hjem. Det gør jeg ikke nu. Nu er jeg fri – fuldstændig fri.   ;Onsdag, 29. maj 2013
Anne Linnet nyder rollen som mammy; Anne Linnet og Tessa Francks datter Isolde på snart tre år er ganske vist begyndt at udvise en smule jalousi overfor sin lillebror, Nemo, som kom til verden medio april, skriver Her&Nu - Hun er meget glad for ham. Der er godt nok lidt jalousi, der skal på plads. Hun er jo vant til at have os for sig selv, men sådan er det vist, siger Anne Linnet til ugebladet. Anne Linnet fortæller, at hun er ”mammy” i forholdet. Og at Tessa bliver kaldt ”Mor”. - Hun er jo den biologiske mor, siger Linnet, der havde forberedt en del navne til barnet, inden de vidste det blev en dreng. De valgte at kalde ham ”Nemo” – hvilket betyder ”ingen” på Latin. Navnet opstår ifølge det gamle sagn som en twist mellem Kyklopen og Odysseus.  I Odysseen spørger Kyklopen ”hvem der”, da han hører noget pusle, men da han får ”Nemo” (ingen) som svar, lader han Odysseus løbe. Linnet så en sammenhæng: - Ligesom Odysseus kommer han igennem alt, forklarer hun med moderstolthed om sin lille Nemo.   ;Onsdag, 29. maj 2013
Joan Collins tilbage på TV;" 80 år er ingen alder. Slet ikke for Joan Collins, som blev berømt for sin rolle som Alexis Carrington Colby i 80'er-serien ""Dollars"". Nu vender hun tilbage i en ny rolle som super-bitch i komedieserien ""Benidorm"", skriver tvtid. Joan Collins skal spille hotel-dronningen Crystal - der ironisk nok lyder samme navn som hendes værste rival i 'Dollars' (Blake Carringtons kone, Krystle, der blev spillet af Linda Evans). - Jeg glæder mig til at tage til Spanien for at være med i ""Benidorm"". Og jeg spiller ""Crystal"" - ja, jeg gør - men ikke hende fra ""Dollars"", skriver Joan Collins selv i en kommentar på Twitter. Optagelserne til sjette sæson af ""Benidorm"" begynder i Spanien i næste måned. ""Benidorm"" er ITVs mest populære komedieserie og trækker omkring syv millioner seere hver uge.   ";Onsdag, 29. maj 2013
Dronningen tager afsked med grev Christian; Grev Christian – dronningens fætter – skal i dag klokken 11 begraves fra Lyngby Kirke, og det kommer ikke til at gå ubemærket hen fra kongehusets side. Dronning Margrethe er således selv til stede, sammen med prins Henrik, prinsesse Benedikte og prinsesse Marie. Lyngby Kirke har plads til små 250 gæster, og familien regner bestemt med at den bliver fyldt. Selvom grevinde Anne Dorte selv er hårdt ramt af sin alvorlige kræftsygdom møder hun op for at tage afsked med den mand, hun var gift med i 42 år. Det siger Grev Christians datter, Camilla af Rosenborg til BT.dk. Camilla deltager selv i begravelsen sammen med sin tvillingesøster Josephine og deres lillesøster, Feodora. Under begravelsen er det også Camillas mand Mikael Rosanes, der skal holde tale til ære for greven, der blev 70 år gammel. ;Onsdag, 29. maj 2013
Keld Heick siger farvel til Top Charlie; Dansktop-programmet 'Top Charlie' på TV 2 Charlie er ved at være fortid. Skønt det er blevet stadig mere populært hos kanalens kerneseere drejer det efter indeværende sæson nøglen om. - Det er bestemt trist, og det bliver da et savn. Men det er en redaktionel beslutning, og jeg går ud fra, at det er fordi programmet er for dyrt at lave, siger Keld Heick til tvtid. - Den melding, vi har fået, er, at programmet er sat på pause, og i den formulering ligger der jo en mulighed for, at det kommer tilbage. Det håber vi i hvert fald på, at det gør, konstaterer Heick. Han kan så glæde sig over, at den årlige 'Top Charlie'-koncert i Parken, fortsætter. Årets dansktop-koncert vises på TV 2 Charlie fredag aften, og ifølge Keld Heick er der masser, seerne kan glæde sig til, blandt andre Birthe Kjær, På slaget 12 og den tyske sangerinde Andrea Berg. ;Onsdag, 29. maj 2013
Her er Helena Christensens favoritsted i Danmark; Siden hun vandt titlen som Miss Danmark i 1988, har den smukke danske topmodel Helena Christensen arbejdet for store internationale modehuse som Chanel, Versace og Valentino. I dag arbejder hun mest med selv at stå bag kameraet som fotograf, men indimellem påtager hun sig stadig modelarbejde og lignende opgaver. I sidste uge var Helena Christensen netop hjemme i København i forbindelse med lanceringen af Louis Nielsens brillekollektion ’Selected by Helena Christensen’, der som navnet antyder, er en kollektion designet i Helenas ånd. Og her fortalte hun, at hun – på trods af, at hun til daglig bor i New York med sønnen Mingus på 12 år - stadig elsker at sidde på sin mormors altan på Christianshavn – hvor hendes forældre også bor, og hvor hun for øvrigt selv har beholdt en lille lejlighed. - Det er så hyggeligt at sidde ude på hendes altan og drikke kaffe og spise kager inde fra det skønne La Glace på Strøget eller komme hjem til min mor og far og spise min mors mad, siger den smukke topmodel. Is og friske fisk på havnen Et andet sted i Danmark, der også trækker for den tidligere topmodel, er sommerhuset oppe nordpå, der er blandt favoritterne, når Helena skal slappe helt af. Her får hun ladet batterierne op engang imellem. - Der er totalt stille og fredfyldt og hyggeligt, og så kan du køre til Tisvilde eller Gilleleje. Der er rigtig gode is og fisk nede ved havnen og generelt er der bare super lækkert og hyggeligt, siger Helena. Landsbyagtigt og europæisk Når Helena Christensen til daglig færdes i New York, er favoritstedet uden tvivl det område, hvor hun selv bor. - West Village, hvor jeg bor, er af mange grunde fantastisk. Der er en god blanding af folk fra forskellige verdensdele, og så er der også noget lidt europæisk over det. Det er sådan lidt landsbyagtigt, og samtidig kan man se højhusene i baggrunden, siger hun. Men Danmark har en stor plads i hendes hjerte, og selvom det efterhånden er mange år siden, Helena forlod Danmark for karrieren, har hun ikke glemt sit hjemland – eller den danske hygge. - Jeg prøver på at indføre den danske hygge i USA. Det kan de rigtig godt lide derovre, og de bruger også ordet meget nu. Jeg tror snart, det kommer til at stå i det amerikanske leksikon, siger hun. LÆS OGSÅ:Her shopper Helene Christensen når hun er i København. Læs mere på femina.dk LÆS OGSÅ:Der er ikke meget glamour over en helt almindelig hverdag hos Helena Christensen. Læs om, hvordan hendes hverdag ser ud på femina.dk ;Onsdag, 29. maj 2013
Lola Jensen: Forældre skal tro lidt mere på sig selv;" – Forældre skal tro mere på sig selv igen. Tro på, at de godt ved, hvad der er bedst for deres børn, siger Lola Jensen, som bl.a. er kendt fra Go' Morgen Danmark. Familievejlederen har netop udgivet bogen ""Den store bog om skolebørn"", som hun har et meget vigtigt budskab med: – Vi skal flytte samværet med vores børn fra hjernen til hjertet. For oppe i hjernen sidder den sidste nye teori, og så skal du herop først og finde svaret, når dit barn spørger dig om noget, og lige huske tilbage på, hvad var det nu, de sagde om det, inden du svarer, siger hun. Styrk dit barns selvværd med de gode tips fra familie-ekspert Charlotte Højlund på udeoghjemme.dk Vi skal ikke være skumgummiforældre De fleste forældre i dag er også utrolig usikre omkring selvværd kontra selvtillid/ros og anerkendelse og ved ikke, hvad der er hvad. – Så når de får en tegning af deres barn, ved de ikke, hvad de skal sige, men leder efter det ’rigtige’ svar, der anerkender i stedet for at rose, og barnet forstår ingenting, men tænker: ’Du kigger jo slet ikke på min tegning’. Resultatet er det, hun kalder ’skumgummiforældre’: – For når børnene nu spiller en bold op ad deres forældre, er det som skumgummi – der kommer intet retur. Hvis et barn siger: – Jeg vil gerne have en banan, er svaret fra moderen: – Jeg hører godt, hvad du siger, og anerkender, at du gerne vil have en banan, men vi skal snart have aftensmad, så derfor er det ikke en god ide at spise banan nu, selv om jeg anerkender, at du er sulten. Det er alt for mange ord til et barn. Giv dem små, korte beskeder – klart og præcist. Især mødrene skal passe på Det er især mødrene, familievejlederen gerne vil have i tale med sin seneste bog. For selv om fædrene generelt er lidt ’strengere’ forældre, er det stadig mødrene, der sætter dagsordenen i hjemmet, og de er ofte alt for beskyttende, hvilket skolerne mærker meget i dag. Her oplever man, at mange mødre mangler modet til at tage konfrontationer med barnet og holde ved et nej, når barnet for eksempel vil i skole i udklædningstøj eller have 20 kubikcentimeter legetøj med i tasken. For de ting forstyrrer rigtig meget i skolen. Det er vigtigt at give plads til far i børnenes liv læs hvordan det skal gøres på udeoghjemme.dk – Mange børn møder uden almindelig grunddannelse. De skal have de grundlæggende værdier med hjemmefra og så øve sig fra barn til barn i skole og SFO. De skal kunne magte skuffelse, at kede sig, vente på tur, blive afbrudt og forstå, at når der i skolen siges: – Jeg skal lige høre, hvad Andreas siger, så venter man, siger den anerkendte familievejleder Lola Jensen. Lola Jensens 5 råd til skolebørns-forældre 1. Stol lidt mere på dig selv, vær autentisk og skift fokus fra hjerne til hjerte. 2. Hjælp børnene til nogle åndehuller og langsom tid, hvor de kan reflektere og kede sig lidt. I går ikke glip af en kommende Einstein på grund af manglende inspiration. 3. Husk, at en sag altid har to sider, og at dit barn også har en aktie i sagen. 4. Giv børnene nogle gode rytmer i forhold til sengetider og måltider og lær dem, at har man meldt sig til en aktivitet, så fortsætter man, og har man en pligt, er det en pligt. 5. Husk den daglige dialog med barnet. Det er en dannelsessamtale, hvor barnet kan reflektere over dagen, og spørg lidt mere, når svaret er: ’Det kan jeg ikke huske’. ";Onsdag, 29. maj 2013
Pippa Middletons kjole revet af hylderne; Således gik der blot et døgn, fra Pippa forleden mødte op i en ny kjole, til den var udsolgt. Den ferskenfarvede festkjole med hvide blomster klædte da også hertugindens søster usædvanligt flot og på fødderne havde Pippa valgt et par nudefarvede pumps og en matchende clutch i hånden. Kjolen sælges eksklusivt på nettet hos my-wardrobe.com og koster cirka 2600 kroner, skriver expressen.se, der også oplyser at modellen hedder ”Sundance”. ;Tirsdag, 28. maj 2013
Annette Heick frygter sønnen mister en fortand; - Jeg er så ulykkelig lige nu, fortæller Annette Heick, der er nervøs for, om hendes ældste søn Elliot på otte mister en fortand. - Elliot faldt her til aften på sit løbehjul og slog sin nye fortand ud. Med rod og hele pivtøjet, skrev Annette Heick mandag aften på sin Facebook. Hele Annettes mandag aften gik derfor med hospitals- og tandlægebesøg. - Vidunderligt søde Inger de Mylius åbnede sin klinik og lappede Elliot sammen. Han er blevet syet, og alle de nye tænder i overmunden er fæstnet med en plastikskinne, fordi de havde løsnet sig. Tanden, der røg ud er skubbet på plads, og vi beder bare til, at den vil leve, fortæller Annette Heick videre. I dag, tirsdag, fortæller Annette Heick til BILLED-BLADET. - Elliot har været så tapper, og lige nu er Jesper (Vollmer, Annettes mand) hjemme hos ham. Elliot har det godt og er glad. Han er jo et barn, så han tænker ikke fremadrettet på de konsekvenser, det kan få, hvis tanden ikke vil sætte sig fast igen. Lige nu har jeg det nok værre, fordi jeg tænker, hvad nu hvis han skal igennem alt mulig med rodbehandling og den slags. Men vi må se tiden an. Jeg håber og beder til, at den tand vil leve. Udover at være slået ud, er tanden også knækket, så der kommer flere tandlægebesøg. - Jeg er faktisk utrolig ked af det, men det skal nok gå. Det skal det, lyder det fra den bekymrede mor, der prøver at mobilisere lige så meget tapperhed som lille seje Elliot.     Foto: Hanne Juul/BILLED-BLADETAnnette Heick og sønnen Eliot  ;Tirsdag, 28. maj 2013
Mascha Vang og datteren nyder to-somheden; For 14 dage siden kom den kedelige meddelelse fra Mascha Vang. Hun og kæresten Nikolas Kiesa danner ikke længere par – Mascha havde valgt at flytte fra deres fælleshjem. Mascha har dog stadig sin lille guldklump at glæde sig over – det fortæller og gladelig om på sin blog. - Lykken er at blive ”vækket” af denne lille dejlige sag, ved at hun kravler over og lige så stille lægger sit lille ansigt på min kind, skriver Mascha og har vedlagt et billede af Hollie Nolia med det sødeste morgenhår – billedet kan ses her! Og Mascha tilføjer på sin blog: - Så sødt. Da jeg så åbner øjnene helt (lurede lidt ud af det ene), så bryder hun sammen af grin… Og det gør jeg også når jeg ser hendes frisure. Mors lille gavtyv. ;Tirsdag, 28. maj 2013
Så vilde var Beyoncés back-stage krav; Beyoncé Knowles fik ikke blot publikum og anmeldere til at gå amok ved hendes udsolgte koncert i aftes i Forum. Også de krav, hun forinden havde stillet til koncertarrangørerne må siges at høre til de mere vilde, selv indenfor musik-branchen Beyonce krævede, at få indrettet sin garderobe som en hel lille luksushotelsuite med lange hvide stof draperinger overalt, samt helt nye, designermøbler, palmer og hvide orkideer 1,40 meters højde – og helt nye sæder på toiletterne. Da Beyonce turnérer med sin og rapperen Jay-Zs lille baby, Blue Ivy, på godt seksten måneder, havde hun også krævet et specielt indrettet baby-rum. Og det til trods for at Blue Ivy slet ikke var med under den to timer lange koncert i Forum, men lå hjemme på hotel d’Anglettere på Kgs. Nytorv i København, hvor hun blev passet af Beyoncés medrejsende mor. Beyoncé sparede ikke på effekterne på scenen, hvor hun på et tidspunkt som en kvindelig Tarzan svingede sig fra scenen - ud over publikum – for at lande på et podiet midt i salen. Også det krævede et hel del specialudstyr, så 27 trucks var ikke for lidt til at rumme al sangerindens grej. Hendes band, The Sugar Mamas, består af 11 kvinder, og derudover har Beyoncé otte kvindelige dansere og to mandlige med sig på scenen. Crewet kræver hun iført tøj af 100 procent bomuld. Beyoncé går nemlig meget op i alt er økologisk. Og det gælder også maden. Alt junk foood er således bandlyst på Beyoncés turne. Snacks består af havrekager og mandler, og serveres kun på glasfade. Desuden kræver hun salatbar med gulerødder og agurker, og vand nedkølet til 21 grader. Beyoncé elsker at indtage sit vand af 600 pund titanium sugerør, så det var også et ufravigeligt krav, ligesom håndhuggede isterninger til at svale hals og stemme med efter koncerten var obligatorisk. Men så fik Forum også et brag af en koncert af divaen.   ;Tirsdag, 28. maj 2013
Daniel Agger sænker prisen på strandvejsvilla; 28-årige Agger satte for et par måneder siden sin strandvejsvilla i Hvidovre til salg for 5,2 millioner kroner, men trods ganske stor interesse for huset har ingen endnu vist sig villig til at betale udbudsprisen. Derfor har Agger set sig nødsaget til at høvle 300.000 kroner af prisen, så kommende købere kan nøjes med at betale 4,9 millioner kroner for den 130 kvadratmeter store villa med udsigt over vandet. Dermed nærmer prisen sig det beløb, han selv betalte for boligen, da han købte den i 2009. Det skriver Boliga Kendte. Dengang betalte Liverpool-spilleren 4.250.000 kr. for huset, der blandt andet byder på tre etager, en 2.260 kvadratemeter stor grund, havestue og vaskekælder. Se Daniel Aggers strandvejsvilla her ;Tirsdag, 28. maj 2013
Sådan holder Bent Fabricius-Bjerre sig fit; Bent Fabricius-Bjerre – i aften aktuel med nyt show i Glassalen i Tivoli – er blevet 88 år, men føler sig på ingen måde gammel. - Jeg tænker slet ikke på det. Men jeg tænker heller ikke på andre menneskers alder, når jeg er sammen med dem, siger han i et interview med Metro Xpress. Fabricius-Bjerre indrømmer dog, at han har måtte  ændre en smule på nogle af sine sportsvaner: - Tidligere spillede jeg single-tennis, men nu spiller jeg double, så hele banen ikke skal dækkes. Så kan jeg nå at trække vejret også. Jeg rider også på en rolig hest. I gamle dage red jeg på en rigtig Araber, men nu skal det være én, der ikke spjætter for meget med halen, siger han i interviewet. Bent nysgerrighed er også en af årsagerne til at han holder sig up-to-date med mange ting. - Jeg har da en medfødt nysgerrighed – også teknisk. Al min musik ligger på min iPad, og jeg bruger ofte min Mac til arbejde - Nogle vil bare have tingene, som de altid har været, men det er ikke vejen frem. For eksempel er mulighederne for kommunikation og sundheden bedre end nogensinde, og vi lever længere. - Det kan de fleste forhåbentlig glæde sig lidt over.   ;Tirsdag, 28. maj 2013
Jill Andersen presset før afgørende tvangsauktion; Da huset i begyndelsen af maj røg under hammeren første gang, lød det midlertidigt vindende bud på 33 millioner kroner, og selvom beløbet i sig selv er højt, er det milevidt fra at kunne dække gælden i huset. Ifølge salgsopstillingen på tvangsauktionssiden itvang.dk har kreditorerne 58 millioner kroner til gode, så for at dække Jill Andersens udestående, skal slutbeløbet på den kommende auktion være 25 millioner kroner højere end det nuværende bud. Det skriver Boliga.dk. 25.000 kr. før afdrag og renter Uanset hvem der løber med skødet på luksusvillaen på Dronninggårds Allé, skal vedkommende have en ganske pæn månedsløn bare for at tilfredsstille skattevæsenet. Alene i grundskat og ejendomsværdiskat skal den kommende køber hoste op med 25.000 kr. om måneden, og det er før renter og afdrag på et eventuelt lån. Skal man have en fornemmelse for, hvor meget det koster at bo i det 780 kvadratmeter store palæ med udsigt over Furesøen, kan man skimte til salgsopstillingen for huset, da det var til salg hos liebhavermægleren Jan Fog. Dengang lød forslaget til standfinansiering på 257.000 kroner netto om måneden, men der var prisen også sat til svimlende 55 mio. kr. Villaen, der har svømmehal, sauna, gæstelejlighed, et internetstyret overvågningssystem med kameraer, en havepavillon samt et bådehus og en badebro, blev købt i 2005 for 23 millioner kroner. Når Jill Andersen, som har hjemadresse på Prince of Wales Drive i London, tager forbi Danmark behøver hun dog ikke at leje et hotelværelse eller overnatte hos vennerne. Tidligere på året fik hun nemlig afværget auktionen over sit sommerhus på Nordre Strandvej 56 i Helsingør, hvor hun kan nyde udsigten over vandet fra 258 kvadratmeter bolig. Stedfar spøger Jill Andersen er kommet i økonomisk klemme, efter hendes stedfar, forretningsmanden Vagn Andersen, gik konkurs med en gæld på over en halv milliard kroner. Boet efter Vagn Andersen har efterfølgende rejst et millionkrav mod Jill Andersen, der har fået overført midler fra Vagn Andersens krakkede selskab Sydporten til dækning af udgifter i sine to huse. Se salgsopstillingen over Jill Andersens luksuspalæ her ;Tirsdag, 28. maj 2013
Topløs Angelina på Twitter; Johan Andersson, en svensk kunstner, har visualiseret hvordan verdensstjernen Angelina Jolie ser ud – uden sine bryster - som hun fornyligt fik bortopereret. Anderson har nemlig malet Angelina Jolie, som han forestiller sig, hun ser ud hvis hun poserer topløs i dag, og han planlægger at udstille portrættet på et galleri i Los Angeles, skriver bt.dk.  Angelina kigger Mona Lisa-agtigt på beskueren fra lærredet, men dér hvor Jolies bryster normalt sidder, er der nu to vorteløse hudfolder. Billedet har affødt en række bemærkninger på Twitter, men Andersson har haft sine årsager til at begå værket. - Min mor havde aggressiv brystkræft, da jeg var 15. Tanken om, at hun skulle have sine bryster fjernet skræmte mig, og hun var så heldig at blive opereret uden at få sine bryster fjernet, forklarer Andersson om sit eget motiv til at lave billedet. Angelina Jolies egen mor døde af brystkræft, da hun var 56 år efter seks års kamp mod sygdommen. Johan Andersson har tidligere skabt debat med kontroversielle billeder af Amy Winehouse og Libyens afdøde diktator Muammar Gaddaffi. Billedet af Angelina forventes at indbringe en sum på 125.000 kroner og pengene skal gå til velgørenhedsprojektet Falling Whistles, som kæmper for fred i det afrikanske land Congo. Det vil glæde Jolie – for det projekt, støtter hun selv. Se billedet af Angelina på bt.dk ;Tirsdag, 28. maj 2013
Vred Gustav giver igen efter trusler på livet; Det er ikke første gang Gustav Salinas, kendt fra TV-programmerne ”For lækker til Love”, ”Gustav & Linse” og ”Divaer i Junglen, føler sig truet på livet. Mandag gik det så galt igen. - Jeg blev nødt til at køre fra byen, fordi jeg blev truet af en række gangsterfyre, der ville smadre mig. De gik ud af bilen og prøvede at åbne min bil hele tiden. Bagefter har de snottet i min bil, fortæller reality-stjernen i en video, som han har lagt op på Facebook. Men Gustav finder sig ikke i trusler og står ikke tilbage for at anmelde de personer der har truet ham. I videoen ser man en tydeligt oprevet Gustav der giver igen og lover gerningsmændene, at han vil anmelde dem. Ifølge realitystjernen har han filmet dem og deres bil og i den seneste opdatering på Gustavs facebook skriver han således:- Så er de anmeldt! Nogle mennesker er desværre syge i hovedet!!! Men mig får de ikke ned med nakken!!! Jeg er homoseksuel og jeg er stolt af det! ;Tirsdag, 28. maj 2013
Aniston besøger ”Vennerne”; Jennifer Aniston og vennerne fra den populære TV-serie rendte nylig på hinanden i en morsom lille TV-sketch, forud for Talkshowet ”Ellen”. TV-indslaget blev lavet, fordi Jennifer Aniston takkede ja til at være med i Ellen De Generes populære talkshow i USA. Tidligere har Matthew Perry (seriens Chandler) gæstet showet, og for at få nogle gode råd tog Aniston derfor ud til hans bopæl tidligt om morgenen. I indslaget – der kan ses herunder – bliver Aniston dog ikke mødt med samme glæde, som når hun i ”Venner” traskede ind-og-ud af vennernes lejligheder, uden at banke på. Matthew (som Aniston kommer til at forveksle med David Schwimmer alias Ross) er ikke videre glad for at se hende. Han har nemlig en affære kørende med Courteney Cox, seriens Monica, der forsøger at snige sig ud, uden Aniston ser det. Forvekslingerne kulminerer, da også Ellen DeGeneres kommer kravlende ud fra huset, i et forsøg på at bringe Aniston fra koncepterne.    ;Mandag, 27. maj 2013
Heick har overskud i firmaet; - Jeg har netop underskrevet et superflot regnskab for 2012, som viser, at det stadig kan betale sig at udgive musik, siger Annette Heick. EB.DK har talt med Keld og Hildas kreative datter om hendes firma A-NET Aps, der i 2011 kørte med et underskud på over 70.000 kroner, mod et overskud på 162.000 kroner året før. Trods et fald i omsætningen på lidt over 242.000 kroner bevarede Annette dog samme løn af firma, som året før. Knap 570.000 kroner – eller 47.500 om måneden – trak Annette Heick ud til sig selv. - Jeg havde meget store udgifter til mit album. Cirka 350.000 ultimo 2011. Pengene er så tjent hjem på smukkeste vis i 2012, siger Annette til EB.DK Det nye regnskab vil fremvise et overskud på 96.500 kroner, noget Annette i øvrigt synes fortjener en vis anerkendelse. - At man er en kunstner, der sparer op for at investere i sig selv, og ikke går på kompromis eller sidder og venter på, at der skal komme nogen udefra og gøre noget, siger Annette Heick. ;Mandag, 27. maj 2013
Nu er Angelinas moster død af brystkræft.; Angelina Jolies opsigtsvækkende valg om at få begge bryster fjernet bunder ikke på ubegrundet frygt for brystkræft. Her, blot to uger efter at Hollywood-stjernen fortalte om sin operation, er hendes moster Debbie Martin nemlig død af brystkræft. Hun blev 61 år og havde ligesom Jolie et gen, der satte hende i overhængende fare for at udvikle brystkræft, skriver kendissiden People.com. Debbie Martins mand, Ronald Martin, fortæller, at Jolie stod i kontakt med sin moster til det sidste. - Angelina har sendt sine bedste ønsker. Hun og min kone har sms'et meget sammen, udtaler han. Debbie Martins døde søndag på Palomar Hospitalet i Californien, efter en forgæves kamp mod den frygtede sygdom. Angelina Jolies mor - og Debbie Martins storesøster - Marcheline Bertrand, døde som 56-årig i 2007 efter en lang kamp mod kræft i æggestokkene. Angelina Jolie planlægger derfor også at få sine æggestokke fjernet. - På grund af genet på mødrene side af familien gjorde Angelina det klogeste i verden. Det kræver en masse mod at få sine bryster fjernet, lyder det fra mosterens mand Ronald Martin. ;Mandag, 27. maj 2013
Camilla Bendix: Sådan smed jeg de overflødige kilo; I efteråret tonede skuespiller Camilla Bendix frem på familien Danmarks skærm fredag efter fredag, hvor hun sammen med sin dansepartner, deltog i Vild Med Dans. Men som det er sket for en lang række tidligere deltagere i Vild Med Dans, så raslede kiloene ikke af Camilla Bendix. Men hun blev smallere. Faktisk hele ni centimeter smallere om maven og fire om hofterne. Og kroppen blev stærkere, og muskler, hun ikke havde brugt på samme måde før, tonede frem. – Jeg fik den krop tilbage, som jeg gerne ville have. Min talje kom hjem, siger hun. Sådan træner du dig til en slank talje Jeg var blevet tyk Men med til historien om den genfundne krop hører også, at Camilla allerede i foråret 2012 kontaktede diætist Ida Krak.  – Jeg var efterhånden blevet for tyk, så jeg ikke var lykkelig. Jeg er jo knap så høj og var blevet en firkant. Efter at jeg havde fået mit barn nummer to, og jeg ikke fik trænet, fordi der skete alt muligt i mit liv, og tiden bare gik, var det pludselig ikke så sjovt at se mig selv i spejlet længere, fortæller hun og fortsætter: - Jeg forventer jo ikke at se mig selv i spejlet, som jeg så ud, da jeg var 25. Men hvis man kigger på sig selv som 40-årig og synes, man vejer for meget, så har man selv et ansvar for at gøre noget, for eksempel at sige, jeg ved ikke, hvordan jeg kommer ud af det her, men nu starter jeg i hvert fald med at gå til en diætist, siger Camilla Bendix, der fortæller, at diætisten hjalp hende med at tabe de kilo, hun ikke selv kunne komme af med. Effektiv slankekur: Tab et kilo om ugen uden at være sulten Jeg levede verdens kedeligste liv - Og ja, i seks-otte uger levede jeg verdens kedeligste liv med regler og restriktioner. Men sådan er det ikke længere. Jeg ved jo godt, at der er nogle ting, som ikke er gode for mig. Og hvis jeg falder i, hvad jeg gør ind imellem, så er der en pris at betale. Sådan er det bare, siger hun. Turen til diætisten har betydet, at der er blevet ryddet op i nogle af Camilla Bendix’ madvaner. I dag har hun blandt andet lagt hvede på hylden. – Jeg begynder dagen med at spise rigtigt meget kål og protein i stedet for brød. Det tog mig lige 14 dage, hvor jeg virkelig syntes, det var hård kost. Men nu elsker jeg det. Og det giver mig en masse energi. Jeg spiser al mulig kål, hvidkål og rødkål og blomkål, plus æbler og gulerødder, og hvad jeg ellers har, fintsnittet og blandet i én stor pærevælling. Og så et æg eller måske to og kød af en slags.  Det giver mig energi til langt op ad dagen. Jeg er stort set holdt op med at spise hvede. For jeg ved, at så snart jeg spiser hvede, reagerer jeg ved at få blister på tungen, forklarer hun og fortsætter: - På samme måde ved jeg, at hvis jeg drikker mælk, får jeg mavekneb og bumser næste dag. Det betyder ikke, at jeg ikke drikker mælk, hvis jeg synes, jeg trænger til en kop kaffe med mælk, men det betyder, at jeg kender konsekvensen, og at jeg ved, at det ikke er godt for mig. Men jeg har det godt, mens jeg drikker lige den kop kaffe med mælk. Og det er jo  – mener jeg – sundhed, dét at have det godt, tage ansvar og nyde livet. ;Mandag, 27. maj 2013
Bendtner køber dansk luksus lejlighed; Når Nicklas Bendtner vender hjem fra Torino, hvor han hidtil har boet mens hans spillede for Juventus er det slut med at skulle overnatte hos forældrene i Kastrup. Fodbold-angriberen har scoret sig en gigantisk lejlighed lige midt i København. En ny lækker hjemmebane, hvor han og kæreste Julie Zangenberg kan hygge sig. Det skriver EB.DK Lejligheden er på hele 339 kvadratmeter, og ligger på H.C. Andersens Boulevard. Og udsigten over en stor del af Amager, og en lille del af Københavns Havn er sikret, for den ligger i femte sals højde. 25-årige Nicklas Bendtner – der tjener en million kroner i Juventus – menes at have givet mindst femten millioner kroner for sin ny danske hjemmebane. Men om han permanent kommer hjem til Danmark for at bo afhænger af, om han finder en ny klub. Bendtner skal i al fald ikke tilbage til Juventus, der lejede ham fra den engelske klub Sunderland - der oprindeligt lejede ham af Arsenal. ;Mandag, 27. maj 2013
Video: Grand prix-vinder og X Factor-stjerne i duet på Strøget;"Pladsen ved Storkespringvandet på Strøget i København var som sædvanligt heftigt befærdet i weekenden, og midt i indkøbstravlheden stod en dansk Melodi Grand Prix-vinder sammen med en af de mest populære X Factor-deltagere og sang sig ind i shoppernes hjerter.Det var Soluna Samay, der var Danmarks deltager ved det internationale Melodi Grand Prix i Baku i Aserbaidjan med sangen ""Should Have Known Better"", der havde taget sin kontrabas med, og X Factor-deltageren med det helt rigtige musiker-hår, Frederik, der havde slået pjalterne sammen.Parret sang blandt andet Nancy Sinatra-klassikeren ""These Boots Were Made For Walking"", som du kan høre lidt af på videoen herunder.";Mandag, 27. maj 2013
Peter Schmeichel hædres af briterne; Danmarks tidligere landsholdsmålmand gjorde det ikke kun godt når han stod på mål for Danmark. Senere på året - 25. september - bliver Schmeichel indviet i engelsk fodbolds Hall of Fame, der meget passende findes på landets nationale fodboldmuseum i Manchester. Det skriver Seoghoer.dk Peter har nemlig en flot karriere bag sig og har været med til at vinde fem mesterskaber og en Champions League-titel med Manchester United. Til museets hjemmeside forklarer Peter, at han er meget stolt af at komme i Hall of Fame, hvor også legendariske målmænd som Gordon Banks og Peter Shilton allerede er. Peter Schmeichel er i forvejen medlem af Dansk Fodbolds Hall of Fame og dansk idræts Hall of Fame. ;Søndag, 26. maj 2013
Ditte Gråbøl om sin alder: Jeg blev en slap pind; Vi kender skuespiller Ditte Gråbøl fra de skrå brædder og fra en perlerække af danske film, og både hendes job, men også hendes hverdag er ikke af den stillesiddende slags. Generelt har Ditte Gråbøl altid holdt af at bevæge sig, men motion har mest indgået som en naturlig del af hendes hverdag. - Jeg har altid cyklet rundt til det, jeg skal. På mit arbejde får jeg også en del motion. Men det ligefrem at gå til noget har jeg ikke rigtigt kunnet finde ud af, siger Ditte Gråbøl til magasinet ’Sund hele livet’. Men så for syv år siden skete der noget. Egentlig var det mest noget med at blive mere og mere træt af sin på-vej-mod-de-50-krop. Jeg var blevet en slap pind – Jeg har aldrig haft problemer med min vægt. Men jeg syntes bare, jeg var blevet sådan en slap pind, og tænkte, at det ikke kunne blive ved med at gå. Jeg talte med en af mine venner, der er personlig træner, og han sagde selvfølgelig, du skal da bare tage med mig ned og træne. Så skal du nok se resultater, fortæller hun og tilføjer: – Det havde jeg aldrig troet om mig selv - at jeg skulle begynde at gå til fitness og oven i købet blive så glad for det, at jeg ikke kan undvære det, siger hun. Fitness fyld med fordomme For egentlig så havde Ditte Gråbøl en række forestillinger om, hvad det egentlig var for nogle mennesker, der kommer i landets fitnesscentre, og umiddelbart synes hun ikke selv, at hun passede ind. – Jeg havde ellers de værste fordomme om et fitnesscenter som et sted fuld af smarte, veltrænede kroppe. Men jeg træner typisk om formiddagen sammen med pensionister og nybagte mødre og dem, der har fået ordineret fitness på recept, siger hun og fortsætter: – Jeg oplever det virkelig som et frirum. Og jeg kunne lide det lige fra begyndelsen. Også selv om jeg var ved at besvime og nærmest hostede mig selv omkuld, de første gange jeg stod på løbebåndet og sad på motionscyklen, siger hun. Tiltrukket af det trivielle I dag træner Ditte uden personlig træner. Ham har hun for længst vinket farvel til. - At jeg blev så glad for fitness, tror jeg hænger sammen med, at jeg blev sat i gang af en personlig træner. Jeg bliver nemt forvirret den slags steder: Hvor begynder man, hvor ender man, og hvad gør man? Så jeg tror, at en personlig træner var en virkelig god investering, siger Ditte, som siden trofast har trænet i sit faste fitnesscenter helst tre gange ugentligt. – Tænk, at jeg af alle mennesker skulle blive så begejstret for at gå til fitness. Og at have det som en fast rutine. Det er jo så fast, at det næsten er trivielt. Men det er også det trivielle, jeg er tiltrukket af. Jeg elsker simpelthen det dér med at stemple ind og sætte musik i ørerne og slå alt andet fra og så bare knokle derudad i tre kvarter. Det giver en super tilfredsstillelse. LÆS OGSÅ:Danmarks statsminister løfter på Soendag.dk sløret for, hvordan hun på trods af en travl hverdag, finder tid til motion LÆS OGSÅ:Læs på Soendag.dk, hvad tv-vært Anja Steensig egentlig mener om ældre kvinders udseende ;Søndag, 26. maj 2013
Maria Yde blev journalist ved et tilfælde; Det er Maria Yde og hendes kollegaer på Aftenshowet, der hver aften byder seerne velkommen i Aftenshowets studie på Islands Brygge i København. Men selv om hun kan se tilbage på en masse højdepunkter i sin journalistiske karriere, så lå det slet ikke i kortene, at hun skulle ende med at blive uddannet journalist. Allerede i folkeskolen var hun optaget af samfundsforhold og politik, uden at hun rigtigt vidste, hvilken vej det skulle føre. Senere begyndte hun på den samfundsvidenskabelige basisuddannelse på RUC. Og her studerede hun sammen med en pige, som en dag fortalte, at hun skulle til optagelsesprøve på den nye journalistuddannelse på Syddansk Universitet i Odense. Det var en hård uddannelse Maria Yde tog med til optagelsesprøven og de endte begge med at blive optaget. – Som den første årgang af journaliststuderende ved Syddansk Universitet var vi prøvekaniner, og det mærkede vi også indimellem. Men det var en fed tid og en supergod uddannelse. Vi havde nogle lærere, som brændte for det, de underviste i, og virkelig prøvede at banke økonomi, politik og medievidenskab ind i knolden på os, fortæller Maria Yde. Men lige så fed tiden var og lige så supergod uddannelsen var lige så hård var journalistuddannelsen også. – Men det var også en hård uddannelse for sådan én som mig, der ikke er vokset op i en journalistfamilie. Jeg vidste dybest set ikke, hvad faget indebar.  Jeg havde slet ikke tænkt over, at det er en meget synlig branche. Det dér med, at man har sin byline på hvad som helst, og at man udstiller sig selv, hver gang man laver en historie, synes jeg er den hårde del af faget. Det tog mig lang tid at vænne mig til, siger hun. Pinligt at høre sin egen stemme Og særlig pinligt var det, når hun hørte sin egen stemme i et indslag eller hvis der havde sneget sig en fejl ind. – I starten var jeg ved at grave mig ned, når jeg hørte mine egne speaks, og hvis der havde sneget sig en lille fejl ind. I dag er jeg nået derhen, hvor jeg kan sige, som de kloge, gamle sagde, allerede da jeg var journalistpraktikant, det er jo bare fjernsyn, siger hun og fortsætter. – Efter ti år i branchen er jeg blevet lidt mere hårdfør og sidder ikke og er ved at dø, hver gang det ikke er helt perfekt. Jeg ved godt i dag, hvis jeg laver noget, der kunne have været bedre, og tænker da også øv på cyklen hjemad, men så er det også overstået, siger hun. LÆS OGSÅ:Maria Yde lever i hvad hun selv kalder et arrangeret ægteskab. Her forklarer hun, hvad det betyder LÆS OGSÅ:Kollegaen på Aftenshowet, Louise Wolff, fortæller hvordan hun er gået fra at være praktikant på DR til at være en af deres mest populære vært ;Lørdag, 25. maj 2013
Lone Dybkjær: Jeg har altid talt kalorier; Hun tæller kalorier, og det gør hun den dag i dag som 72-årig lige så konsekvent og pligtskyldigt, som hun har gjort det, lige siden hun kunne lægge sammen og trække fra. For hun har altid kæmpet med vægten, fortæller hun til sundhedsmagasinet ’SUND hele livet’. - Fra jeg var to år, har jeg skullet passe på, hvad jeg spiser, siger hun. På det tidlige tidspunkt var det hendes forældre, der konstaterede, at der var der noget, der skulle holdes ekstra øje med. Og Lone Dybkjær har fortsat med at holde ekstra øje. Er der chips i køkkenet kan jeg ikke lade dem ligge Og for Lone fungerer metoden. - Det er jo meget enkelt, hvis man ellers kan regne. Man kan nemt se, at man ikke skal spise for mange chips, siger hun. Og hun ved, at hun helst ikke skal have chips og søde sager i huset. - Hvis først det er i køkkenskabet, kan jeg ikke lade det ligge. Og når jeg er i gang, bliver jeg ved, til posen er tom. Motion med måde Sport har altid betydet noget for Lone Dybkjær. Interessen fik hun fra sine forældre. - Det var især min far, der var aktiv og tog mig med på skøjtebanen og til alt muligt. - I den periode, hvor jeg havde små børn og også var enlig mor og ikke havde tid til at dyrke sport af nogen art, cyklede jeg til alt det, jeg overhovedet kunne. Jeg har også haft perioder, hvor jeg ikke havde bil, og da var jeg simpelthen tvunget til at cykle. Det med at bevæge sig har bare altid ligget nærmest indkodet i mig. Lone Dybkjær er dog ikke fanatiker, men har derimod en helt enkelt sundhedsfilosofi. - For lidt og for meget fordærver alt. Alting med måde, siger hun og fortsætter: - Det er udmærket, at folk løber og for eksempel har sat sig for at gennemføre maraton eller triatlon. Det er fint at have en ambition. Men ingen skal bilde mig ind, at det er specielt sundt. Jeg tror til gengæld meget på, at vi skal røre os. Og når man når op i min alder, er man for alvor nødt til at bevæge sig, siger hun. LÆS OGSÅ:Grevinde Alexandra afslører, hvordan hun holder sig slank, og hvad hun gør for at holde sig i form, på Soendag.dk LÆS OGSÅ:Få 10 simple måder at forbrænde 100 kalorier på Soendag.dk ;Lørdag, 25. maj 2013
Claudia Rex springer ud på dybt vand; Claudia Rex vandt den seneste ”Vild med dans” i sikker stil – og nu hopper hun i badedragten for at blive vild med vand. Danseren er en af de 10 frygtløse kendisser, som skal konkurrere om at blive den bedste udspringer i TV3s nye program ”Stjerner på vippen”. De øvrige kendte, der har takket ja til at springe ud fra højderne er: Komtesse Josephine af Rosenborg, model Oliver Bjerrehuus, skuespiller Joachim Knop, håndboldspillerne Josephine Touray og Christina Krogshede, danser Karina Frimodt, bokser Patrick Nielsen, racerkører Claus Elgaard, sangerinde Kat Stephie, sanger Tim Schou, skuespiller Carla Mickelborg, komiker Amin Jensen, komiker og foredragsholder Anders Bircow og endelig Jonas Juligan og Morten Barbré fra Tattoosalonen. Optagelserne er gået i gang, og konkurrencen til lands, til vands og i luften vises på TV3 til efteråret.     ;Fredag, 24. maj 2013
Jason Watts søn har fået stjålet sin gokart; Jason Watts 10-årige søn, Noah, plejer at være stærkt rullende på denne tid af året – men det har indbrudstyve sat en stopper for. Natten mellem mandag og tirsdag blev hans gokart nemlig stjålet fra et racerværksted i Bagsværd. På Facebook udlover Jason Watt en dusør på 5.000 kroner til vedkommende, der kan skaffe vognen tilbage sin unge ejermand: ”Det er naturligvis rigtigt ærgerligt at stå uden grej midt i sæsonen. Vi håber, at folk vil dele dette opslag, og at der på den måde kunne være en lille mulighed for at få vores udstyr tilbage”. Det frække indbrud forarger Jason Watt. Til BT siger han: - Én ting er at man begår indbrud og stjæler værktøj, som de også har gjort. Men jeg er drønhamrende harm over, at de har taget en 10-årig drengs gokart. Min søn er 135 høj, og de har tydeligt kunne se, at det er en gokart til en knægt.  ;Fredag, 24. maj 2013
Lene Maria Christensen misbrugt på Facebook; Lene Maria Christensen har tabt 14 kilo mavefedt på bare fire uger. Sådan lød det i en reklame på Facebook med skuespillerens smilende ansigt ved siden af. Men reklamen er fup – ganske som en stribe andre falske slankereklamer, der florerer på det sociale medie med kendte ansigter på. - Det er totalt grotesk og grænseoverskridende åndssvagt, siger Lene Maria Christensen til politiken.dk. - Det er ikke i orden at misbruge mit ansigt og mig til at sælge et produkt, som jeg ingen andel har i overhovedet, siger skuespilleren, der er blevet bestormet af venner og bekendte, som vil vide, hvad der foregår.Lene Maria Christensen har kontaktet Dansk Skuespillerforbund, som er gået ind i sagen – og fotoet af skuespilleren er efterfølgende blevet fjernet.  ;Fredag, 24. maj 2013
Søren Mallings datter filmer med Viggo Mortensen; Søren Mallings yngste datter, Viilbjørk på bare 15 år, er akkurat ligeså stædig som ham selv. Og den stædighed har nu skaffet hende en filmrolle med Danmarks store stjerne Viggo Mortensen. Det røber Søren Malling til Alt for damerne. - Hun vil enormt gerne være skuespiller, men jeg vil ikke banke døre ind for hende. Det blev hun skidesur over. Og så ringede en caster for et halvt år siden og sagde, at min datter skulle til Argentina og filme sammen med Viggo Mortensen. Hun havde været til casting tre måneder tidligere, og de havde valgt hende til at indspille en stor film. Det vidste jeg ikke noget om. Det er den der stædighed, fortæller Søren Malling om sin datter, der havde klaret ærterne uden fars hjælp. - Hun havde formået at gå til en casting og åbenbart sparket totalt røv. Så lige nu filmer hun i Argentina med Viggo, lyder det fra den stolte - og kun lidt bekymrede far.  ;Fredag, 24. maj 2013
Lille Palles bror fundet død; Musikeren Lille Palle Andersen bekræfter overfor Ekstra Bladet, at hans ét år ældre storebror Bjørn Andersen er fundet død i sin lejlighed i Brøndby. Han blev 72 år Bjørn Andersen blev et husholdningsnavn i Danmark, da han sidst i 1960'erne stod i spidsen for De Vilde Engle - Danmarks første rockergruppe. Bjørn Andersen og hans ligesindede spredte skræk og rædsel ved at køre rundt på deres motorcykler og rode sig ind i slagsmål med især hippier. På sine ældre dage var Bjørn Andersen mærket af sukkersyge og sad i kørestol efter at en del af det ene ben samt en del af den anden fod var blevet amputeret soim en følge af sygdommen. Det fik Lille Palle til at udbryde, at Bjørn efterhånden kun var hans halvbror. De to brødres samvær var hele livet præget af en barsk barndom, hvor de to drenge som små sammen tog toget fra Københavns stenbro til Dyrehaven ved Klampenborg, når deres mor gik på værtshus, skriver Ekstra Bladet.   ;Fredag, 24. maj 2013
Søren Kragh-Jacobsen: Derfor holder mit ægteskab; Søren Kragh-Jacobsen slog for alvor igennem med landeplagen ’Åh Mona, Mona, Mona’. Men privat har filminstruktøren og musikeren aldrig selv kendt en Mona. Til gengæld har han været gift i rigtig mange år – også selvom parret er vidt forskellige Selvom vi sikkert er mange, der syntes, han beskrev den første forelskelse helt rigtigt, dengang vi som teenagere skrålede med på: ’Åhh Mona, Mona, Mona ..,’ så har Søren Kragh-Jacobsen, der netop nu er aktuel med sin nye film ’I lossens time’, faktisk aldrig haft en kæreste, der hed Mona. Sangen blev skrevet på tre timer og indspillet i første snuptag. Mona er bare sådan et godt syngeord. Til gengæld har han både haft Hanne og Gitte. Og en første forelskelse. - Den var stormende! På alle ledder og kanter. Det er jo sådan én, man aldrig glemmer, siger han i et interview til FEMINA. Hvordan har du det med kærligheden i dag? - Jamen, jeg har det sgu fint med kærligheden ... altså du går jo ikke rundt og forelsker dig i min alder, men jeg har jo levet med min hustru i rigtig mange år. Og det har jeg det rigtig godt med. Vi er fundamentalt forskellige. På alle ledder og kanter. Min kone er ... meget yndig, synes jeg, og meget klog ... meget dygtig analytisk. Hun er også jurist. Og jeg selv er ... vel noget af et kaos. Men der er ting, jeg kan, som hun ikke kan – og så er der en masse ting, hun kan, som jeg ikke kan. Og det tror jeg er vældig godt. Og så synes jeg, vi har været utrolig gode til at lade hinanden være i fred – og det mener jeg er en fin overskrift over et langt ægteskab. LÆS OGSÅ:Søren Kragh-Jacobsen har været gift med den samme kvinde i mange år – alligevel kan hun stadig overraske ham. Læs hvordan på femina.dk LÆS OGSÅ:Det vigtigste i livet er vores børn, mener Søren Kragh-Jacobsen. Læs hans syn på opdragelse på femina.dk ;Fredag, 24. maj 2013
Grev Christian begraves på onsdag; På onsdag bliver grev Christian af Rosenborg ført ud på sin allersidste rejse omgivet af hele sin store familie. Begravelsen finder sted fra Lyngby Kirke klokken 11, oplyser familien. 70-årige grev Christian sov stille ind tirsdag aften på Gentofte Hospital, hvor han havde været indlagt siden forrige mandag. Den nærmeste familie var samlet omkring ham – heriblandt grev Christians hustru gennem 42 år, grevinde Anne Dorte. ”Christian vil leve videre i alle os, som stod ham nær, og vi er alle stolte over ham, han var en sømand, der gik ned med sit skib, han nægtede medicinering og ville sove ind naturligt”, lyder det i mindeordene fra grev Christians datter, Camilla af Rosenborg. ;Fredag, 24. maj 2013
Christiane Schaumburg-Müller: Jeg var blevet tyndfed; Christiane Schaumburg-Müller O’Connor ligner en million, ligegyldigt hvilket tøj hun hopper i – men TV-værten selv var træt af, at hendes krop føltes slap. Derfor har hun været gennem 28 dages bootcamp med træningsguruen Anne Bech, som kaldte Christianes krop for ”tyndfed”. - Jeg var faktisk så glad for, at hun kunne sætte ord på det. For ja, jeg vejede ikke særlig meget, men jeg blev forpustet af at gå op til 3. sal. Folk sagde hele tiden ”Du skal ikke træne. Du skal ha’ lidt sul på kroppen”, og så var det lettest bare at droppe træningen og spise videre. Men jeg tog ikke på af at spise mere eller lade være med at træne. Jeg blev bare slappere og mere træt, fortæller Christiane til Alt for damerne. Den månedlange kur med bl.a. laks til morgenmad, masser af grøntsager, nul sukker og kaffe suppleret med træning fik Christiane i sit livs form. - Min krop elskede det fra første dag. Det føltes ikke som om, bootcampen kun var ”kost og træning” – den gav mig helt klart også et selvtillidsboost. Jeg var overrasket over, hvor nemt måneden gik. Jeg tror aldrig, jeg har lært så meget om min krop på så kort tid, siger Christiane.   ;Torsdag, 23. maj 2013
Caroline Fleming hitter på Instagram;" Facebook, Twitter, Tumble eller Instagram er vejen frem, hvis man vil gøre sig bemærket på de sociale medier. Nu er 37-årige Caroline Fleming hoppet med på bølgen, og efter kun en uge på Instagram har hun kapret imponerende 1900 fans. - Det har været en stor beslutning for mig at gå på Instagram, da jeg er en meget privat person - men jeg føler, at det er så rigtigt for mig at kunne give lidt igen til mine ""followers"", som jeg er meget taknemmelig for”, siger Caroline Fleming, der har lagt en masse billeder op fra optagelserne på ""Danmarks næste Topmodel"" og dejlige fotos af hendes børn. Caroline hoppede på Instagram-vognen samme dag, som hun var til ELLE Style Awards, og her afslørede hun: - Jeg har fået at vide, at ”nu er tiden kommet, Caroline, nu er du nødt til at følge lidt med på de her sociale medier”. Så jeg skal til at lære det, tilstod hun. Følg Caroline på carolineelisabethadafleming. ";Torsdag, 23. maj 2013
Emmelie omringet af fans på gaden; Europas nyslåede Grand Prix-stjerne, 20-årige Emmelie de Forest, kan ikke gå udenfor sin dør i København uden at blive mødt med en massiv interesse. Og nu har hun taget sine forholdsregler, fortæller hun til BT. - Jeg har faktisk undgået at gå for meget på gaden alene. Jeg er også blevet anbefalet ikke at tage bus og tog i de her dage, men at tage taxa eller få familie til at køre mig, for hvis jeg går ude selv, og der pludselig er 30 mennesker omkring mig, som gerne vil have en autograf, så kan det være ret overvældende, hvis jeg er helt alene, siger hun til avisen. - Selv om folk er søde, så kommer der hurtigt en til, og så en til, og pludselig er der mange, forklarer Emmelie, som dog understreger, at hun er dybt taknemmelig for opbakningen fra sine landsmænd.  ;Torsdag, 23. maj 2013
Malene Hasselblad åbner tøjbutik på Facebook; Den tidligere Robinson-vinder Malene Hasselblad, har kastet sig over et fashionabelt projekt. Hun har åbnet sin egen netbutik, Logsus, på Facebook – og som tidligere model viser Malene selv varerne frem på billederne. - Jeg synes, det er fantastisk, at jeg med Logsus kan kombinere mit arbejde med min hobby og øvrige aktiviteter. Jeg rejser jævnligt til Paris,og jeg glæder en masse mennesker ved at finde noget fedt tøj, fortæller Malene Hasselblad, som lover, at kvinder i alle størrelser kan finde noget i hendes netbutik. - Hvor er det lige, man ellers finder noget smart tøj, hvor det ikke ligner et små-tarveligt beduintelt, når vi når op over størrelse 44? Men det er jo ikke alle, der er forsynet med en lille pariser-popo, så jeg gør alt for at finde noget i alle størrelser, forklarer den nye butiksindehaver.  ;Torsdag, 23. maj 2013
Bjerrehuus og kæresten skal bo hver for sig med babyen; Når Oliver Bjerrehuus om godt en måned får en lille, ny datter, kommer han ikke til at dikkedikke døgnet rundt med kæresten Gunnvør Dalsgaard. Parret bor nemlig ikke sammen – og det kommer de heller ikke til. Det skriver Ekstra Bladet. - Gunnvør har fået en fed, kæmpe lejlighed, og jeg har beholdt min på Nørrebro. Og det er ikke meningen, at jeg flytter hjem til hende. Vi bor hver for sig, siger Oliver til avisen.- Vi er totalt forskellige, så vi er nødt til at gøre det sådan her. Han og Gunnvør, som i forvejen er forældre til datteren Sigga, har en dramatisk fortid sammen med turbulens, trusler og husspektakler. Men nu har de to fundet en løsning, der fungerer.  - Vi er ikke sammen hver dag, og sådan vil det også være, efter Gunnvør har født. Vi mødes, når der er husfred, forklarer Oliver. Husfred er der til gengæld ikke mellem Gunnvør og Olivers mor, Suzanne Bjerrehuus. De to har flere gange offentligt langet ud efter hinanden. - Der er overhovedet ingen forbrødring. Det tog er afsporet og kommer ikke tilbage på skinnerne. Og jeg hænger midt i det hele. Så jeg har valgt mig selv, siger Oliver, der ikke har de store forhåbninger om, at kvinderne i hans liv bliver venner: - Jeg tror ikke, det bliver ”I Tyrens Tegn 2”.  ;Torsdag, 23. maj 2013
Jens Gaardbos kone i spidsen for Grand Prixet;" Mens rusen over Melodi Grand Prix-sejren stadig ruller i kroppen, og nationen går rundt og nynner ”Only Teardrops” – ja, så har DR fundet den person, der skal løfte næste års store fest, afholdelsen af Det Europæiske Melodi Grand Prix. Det bliver den 47-årige Pernille Gaardbo, som har været ansat hos DR i 17 år og er gift med Jens Gaardbo på den konkurrerende TV-station. - At skulle arrangere Det Europæiske Melodi Grand Prix i Danmark er realiseringen af den ultimative drøm for en med min baggrund, siger Pernille, som i 12 år har været chef for DR Medieservice og har haft det overordnede ansvar for den tekniske gennemførelse af store shows som ""Dansk Melodi Grand Prix"", ""P3 Guld"" og ""X Factor"", siger Pernille til DR. - Det er en omfattende opgave, som både indeholder en eventdel og tre store shows. Så nu skal vi have sat det rigtige hold af folk, som tilsammen dækker de kompetencer, der er brug for, garanterer Pernille Gaardbo.   ";Torsdag, 23. maj 2013
Søren Malling: Sådan kæmper jeg for mit ægteskab; I TV-succesen ”Borgen” havde Søren Malling i sin rolle knas i ægteskabet – men privat er det en ganske anden historie. Søren Malling har været sammen med sin skuespillerhustru Petrine Agger i 20 år, og til Alt for damerne fortæller han, at de begge er meget optagede af at holde liv i forholdet. - Vi insisterer begge to på at kæmpe for hinanden. Det lyder virkelig kedeligt, men kærligheden kører op og ned på nogle parametre i et parforhold. I nogle perioder er man der kun, fordi man er en familie. Og hvis man er det i tilstrækkelig lang tid uden kærlighed, passion eller et sexliv, så kan tingene gå i stykker, siger Søren Malling. Han forklarer, at både han og Petrine er gode til at huske hinanden på, at de er nødt til at bruge tid på at være kærester. - Og det kan godt være, at det er røvsygt, og vi bliver nødt til at holde hinanden i hånden og gå en tur eller gå i biografen og lege teenagere, men det er det, der skal til. Ellers kan man ligeså godt sige: ”Honey, skal vi ikke bare købe hver vores lejlighed?” For det letteste i verden er jo at gå fra hinanden og vælge sig selv, siger Søren Malling.  ;Torsdag, 23. maj 2013
Brad Pitt kæmper med ansigtsblindhed; Brad Pitt gør uden tvivl et uudsletteligt indtryk på dem, han møder – men Hollywoodstjernen selv kan ikke huske de mennesker, han møder på sin vej. I det amerikanske magasin Esquire, afslører Brad, at han tror, han lider af sygdommen prosopagnosia – i daglig tale ansigtsblindhed. Med andre ord kan Brad Pitt føre en længere samtale med en person – men kort efter udviskes ansigtet for skuespilleren. - Så mange mennesker hader mig, fordi de tror, jeg ikke respekterer dem. Jeg besluttede mig for at tage et år, hvor jeg simpelthen sagde til folk: ”Okay, hvor kender jeg dig fra?” Men det blev bare værre. Folk blev mere fornærmede, forklarer Brad til magasinet. Skuespilleren fortæller, at tilstanden har påvirket hans sociale liv: - Det er derfor jeg helst bliver hjemme. Når jeg går ud, møder jeg så forbandet mange mennesker – og så møder jeg dem en gang til! Svenske kronprinsesse Victoria er i øvrigt ramt af samme sjældne sygdom. Klik her og få alle de seneste nyheder medKRONPRINSESSE VICTORIA ;Onsdag, 22. maj 2013
Gigant-bøde til Remee for ulovligt lån; Hele 158.000 kroner skal Remee punge ud med for at have overtrådt selskabsloven. Sådan lyder beløbet i hvert fald på den bøde, som hitproduceren er blevet idømt for ulovligt at have taget aktionærlån i sit eget selskab. Det skriver BT. Ifølge avisen har Remee modtaget bøden, fordi han i 2011 optog et lån på 3,1 millioner kroner i sit eget selskab Rambams Holding ApS. Lånet er betalt tilbage – men det ændrer ikke ved, at den slags aktionærlån er ulovlige, fordi der derved er en risiko for, at kreditorer og andre småaktionærer i et selskab kan blive snydt for penge. Remees advokat, Claus Molbech Bendtsen, bekræfter overfor BT, at Remee har modtaget bøden fra Københavns Politi. Hvis Remee erkender sig skyldig, skal han betale bøde senest 2. juni. ;Onsdag, 22. maj 2013
Læs Camilla af Rosenborgs rørende farvel til sin far; ... Ægtemand, far, morfar, svigerfar, greve, Ridder af Elefanten, Christian af Rosenborg er gået bort. Christian var en familiefar, som elskede sit holdepunkt i livet, ”Stampemor” og sine 3 døtre, samt de 7 børnebørn: Anastasia, Julius, Ludwig, Clara, Leopold, Caroline Mathilde og Theodor som alle i dag er ramt af sorgen over tabet af deres morfar. Christian var af en anderledes støbning end de fleste, som barnebarn til Christian X var han fra 1942 til 1953 nummer tre i arvefølgen til tronen, så kortene var lagt til et usædvanligt liv med mange store oplevelser med familien samt en karriere som orlogskaptajn i flåden, hvor Christian var meget vellidt blandt kollegaerne, som for manges tilfælde endte med at blive bedste venner med Christian. Som væsen havde han sin helt egen til tider rebelske stil, Han sagde f.eks. ”Ja Tak” da præsten i sin tid spurgte, om han ville tage Anne Dorte til sin hustru. Ved brylluppet frasagde Christian sig sin prinsetitel samt arveretten til tronen og blev til Greven af Rosenborg. Han kunne være pindehugger, drillepind men med et glimt i øjet, og han kunne virkelig lide at tale med alle - høj som lav. Hans almenviden var irriterende omfangsrig og hans påståelighed utrolig, og han fik lov at vise dette til hele Danmark, da han i 90’erne blev Stormester i et DR1 Quizprogram. Christian vil leve videre i alle os, som stod ham nær, og vi er alle stolte over ham, han var en sømand, der gik ned med sit skib, han nægtede medicinering og ville sove ind naturligt. På sit dødsleje var han omgivet af alle sine nærmeste, som alle med sorg tog afsked med en stor mand. ... ;Onsdag, 22. maj 2013
Indbrudstyve på rov hos rasende Jim Lyngvild; Jim Lyngvild havde kun været hjemmefra et par timer, da han i går vendte hjem til et smadret vindue i sit vikingehus på Fyn. Indbrudstyve havde raseret hans hjem og var løbet med bl.a. sølvtøj og bærbar computer – og værst af alt en original Flora Danica-bog fra 1648, som Jim har baseret hele sin skønhedsserie på. - Min største angst er, at tyvene ved, den er for kendt til at kunne sælge og derfor har kastet den ind i en busk … det vil mit hjerte ikke kunne bære. Det er en af danmarkshistoriens mest sjældne og kostbare bøger, skriver Jim Lyngvild på Facebook, hvor han udlover en Raunsborg-serie og ti ekstra håndcremer til vedkommende, der kan skaffe ham bogen tilbage. Mens Lyngvild inderligt håber at få sin bog retur, opdager han flere og flere ting, der er forsvundet. - Jeg er rasende! Vi havde næsten lige bestilt alarmfolk til at komme og sikre huset, men de har ikke haft tid endnu. Hundene var lukket inde i et rum, men hvis det var en østbande, er de jo heller ikke for fine til at dope hunde, så jeg er glad for, at de er i live, siger Jim Lyngvild til avisen metroexpress.  ;Onsdag, 22. maj 2013
Lise Nørgaard skød Matador-byggeri i gang; Et mini-Korsbæk bliver genskabt på Dyrehavsbakken og vil efter planen stå fuldstændig som i Matador-serien, når Bakken åbner i 2015. Det er restauratør Torben Træsko Petersen, der også ejer Cirkusrevyen, som har fået sin gamle drøm realiseret. Matador-universet bliver et areal på 2.500 m2 en del af Bakken og der vil blive både Jernbanerestaurant, Postgård, Damernes Magasin, Korsbæk bank, Varnæs' dagligstue og ikke mindst Agnes hus og Lauras køkken. Alt sammen bliver helt ned i detaljen tro mod serien og selv serveringspersonalet skal castes og gå i tidstypisk tøj, når de serverer tidstypiske retter på de forskellige restauranter. Ideen er at genskabe gademiljøer, kulisser og scenografi, som skaber en totaloplevelse. Et Matador-univers fuld af liv og glade dage og god mad og spændende oplevelser. Bent Fabricius-Bjerre indledte pressemødet om det nye store Million-projekt med, at spille seriens kendingsmelodi, ligesom seriens forfatter, Lise Nørgaard var til stede sammen med skuespiller Lisbeth Dahl, der skal stå for de ansattes delvise oplæring som skuespillere. - Jeg er meget rørt over, at nogen vil lave sådan et projekt over min lille ide 40 år efter jeg fik den. Jeg tror, det bliver rigtig godt, sagde Lise Nørgaard og lovede at være klar til åbningen i 2015, hvor projektet ventes at stå klar og Lise Nørgaard så er 98 år.  ;Onsdag, 22. maj 2013
Dennis Knudsen stolt af sig selv efter ironman; Dennis Knudsen er en glad mand, efter han i weekenden gennemførte den ironman, han har trænet så benhårdt til siden nytår, at han har smidt 14 kilo. - Det var superhårdt, men også helt fantastisk, og efter 20 timers træning hver uge i de seneste fem måneder var det en ubeskrivelig følelse at nå i mål, fortæller Dennis Knudsen i sin brevkasse i Ude og Hjemme. Han tilbagelagde de 3,8 kilometer svømning, 180 kilometer cykling og 42,8 kilometer løb på Lanzarote i tiden 12 timer og 49 minutter. I alle discipliner forsøgte han at bevare roen. - Det hjalp også, at man har publikum med sig på maratonruten, og jeg kendte en del: Min mor, bror og en masse venner var mødt op. Jeg følte mig som verdens sejeste mand, da jeg løb ind over målstregen.  Jeg er lykkelig for, at jeg fik lov at gennemføre en ironman 14 dage inden min 50-års fødselsdag, fastslår Dennis, der indrømmer, at han er en smule øm i stængerne.  ;Onsdag, 22. maj 2013
Grev Christian er død; Hofmarskallatet meddeler: H.E. Greve Christian af Rosenborg er sovet stille ind på Gentofte Hospital den 21. maj 2013 kl. 23.00. Oplysninger om begravelsen vil blive meddelt senere. Grevinde Anne Dorte af Rosenborg ønsker på nuværende tidspunkt ikke at kommentere yderligere. ;Onsdag, 22. maj 2013
Mikkel Kessler: Derfor tør jeg ikke få børn; Mikkel Kessler har alderen til det, og han har kæresten – men den 34-årige bokser tør simpelthen ikke at blive far. Til BT fortæller stjernebokseren, at han har fravalgt at få børn, så længe han har boksehandskerne professionelt på. - Jeg tror, det ville være svært for mig rent følelsesmæssigt. Jeg er måske for følsom en person til det, for så har jeg jo et ansvar. Tænk, hvis jeg gik op i ringen og blev hjerneskadet. Jeg ville ikke kunne lægge den tanke bag mig og bare være ligeglad med det, for det er nødvendigt til tider. Som bokser skal du være ligeglad med, om du dør. Med et barn ville jeg tænke for meget og ikke turde satse alt, siger Mikkel Kessler.Bokseren har i flere år dannet par med modellen Lea Hvidt, og parret bor i en lejlighed i Ørestaden. Hans omgivelser stikker tit til ham for at høre, om han ikke snart skal stifte familie, men Mikkel har ikke tænkt sig at bøje sig for presset. - Selvfølgelig skal jeg have mig en familie. Det vil jeg gerne, men jeg er nok ikke som de fleste. Det er som om, at alt absolut skal køre på den samme formel: Så skal man have en kæreste, så skal man giftes, så skal man have børn og til sidst et hus, det er åbenbart livet. Hvem siger det? Det er strengt, og jeg vil ikke lade omverdenen bestemme, hvad der er rigtigt for mig, fastslår Kessler.  ;Onsdag, 22. maj 2013
Knust grevinde Anne Dorte: Han var min bedste ven; - Lige nu er jeg helt tom. Christian og jeg havde et fantastisk liv sammen. Han var min bedste ven, men nu har han fået fred, siger grevinde Anne Dorte, der trods sin egen alvorlige sygdom trofast har besøgt sin mand hver dag, siden han blev indlagt på Gentofte Hospital forrige mandag. Den 65-årige grevinde støttes i sorgen af sine tre døtre, Camilla, Josephine og Feodora, der naturligvis også er dybt berørte. De sad alle tre hos deres far det meste af dagen tirsdag- uden dog at kunne komme i kontakt med ham. - Far sov stille ind, siger Camilla af Rosenborg. Jeg tror, han vidste, han skulle dø. ;Onsdag, 22. maj 2013
Helena Christensen: Sådan ser min hverdag ud; Den danske model Helena Christensen løfter i et interview på bloggen Romy and the Bunnies sløret for, hvordan hun har fundet en god balance mellem job og fritid. - Mine dage i New York er faktisk meget rutineprægede og afslappede. Jeg står op sammen med min søn klokken syv, laver morgenmad til ham og cykler med ham i skole. Så tager jeg hjem igen og rydder op, lufter ud på soveværelset, laver kaffe og morgenmad til mig selv og arbejder i 2-3 timer med billedredigering, e-mails og kommende jobs, siger Helena Christensen på bloggen Romy and the Bunnies. Så meget tid som muligt med Mingus Hun fortæller, at hun også får det passet ind i sit program, at hun kan dyrke noget motion, før hun atter henter Mingus fra skole. Maden bliver også højt prioriteret og er ofte hjemmelavet. - Jeg går til boksning to gange om ugen, sommetider løber jeg i 25 minutter eller svømmer. Så tager jeg i supermarkedet og begynder måske på at lave aftensmad ret tidligt, mens jeg lytter til cool jazz i radioen. Så cykler jeg hen og henter min søn og måske besøger vi dyrehandlen på vej hjem (vi har to firben, så vi skal købe græshopper og orm til dem. Mums!) og så tager vi hjem og hænger ud, jeg laver lektier med ham og laver aftensmad. Sommetider går jeg ud om aftenen, men for det meste meget sent, så jeg har så meget tid sammen med Mingus som muligt, siger Helena Christensen.     Vil du have BILLED-BLADET hjem til dig?Klik her og læs hvordan  New York er et fantastisk sted at vokse op New York har meget at byde på for et barn, og det nyder Helena Christensen og hendes søn fuldt ud. Men hun sørger også for, at Mingus kommer ud af byen og får frisk luft. Især når de er i Danmark. - Jeg synes storbybørn er seje, men jeg ved også godt, at det er vigtigt for børn at være i naturen. Vi spenderer hele somre ved nordkysten i Danmark, hvor vi er ude stort set hele dagen, siger Helena Christensen. ;Onsdag, 22. maj 2013
Kashmir-forsanger sælger Frederiksberg-lejligheden; Således smed Kashmir-forsanger Kasper Eistrup 4,2 millioner kroner på bordet, da han for halvandet år siden købte en gigantisk ejerlejlighed på Frederiksberg, og den 40-årige musiker håber nu at kunne få gavn af forårsstemningen på det københavnske boligmarked. I hvert fald har han og hans kone Hannah valgt at sætte deres lejlighed til salg for 7.150.000 kroner, dvs. knap tre millioner kroner mere, end hvad de selv gav for den. Det skriver Boliga. En del af den store prisstigning på den 197 kvadratmeter store lejlighed skyldes formentligt, at den er gennemrenoveret og ombygget i 2012, hvor der blandt andet er installeret et nyt spisekøkken fra CPH Square og et nyt badeværelse, mens stuklofterne er blevet renoveret. Se den store lejlighed hos mægler – klik her! Gode tider Kasper Eistrup og hans kone kan glæde sig over, at hovedstadens marked for ejerlejligheder er kommet godt fra land i det nye år. Ifølge de seneste statistikker for Boliga bliver næsten hver 10. lejlighed solgt til mere, end hvad den bliver udbudt til. På samme tid sidste år var tallet blot 2,6 procent. ;Onsdag, 22. maj 2013
Sandra fra Ekstremt Fed er blevet tyk igen; – Jeg aner ikke, hvad jeg skal gøre. Jeg frygter, at jeg ikke lever, når jeg er 25 år. Jeg er virkelig bange for at dø af min overvægt. Fortvivlelse emmer ud af 23-årige Sandra Krag, der i fjord var med i TV3-programmet ”Ekstremt Fed – Et år til at redde livet”. Hun havde dengang en livstruende vægt på omkring 205 kilo, men i tv-programmet, hvor hun blev bakket op af et team af trænere, lykkedes det hende faktisk Sandra at tabe sig 80 kilo. I Ude og Hjemme i september i fjor, fortalte hun glædestrålende, at hun var begyndt at dyrke zumba mindst en gang om dagen, og at hun var gået 10 buksestørrelser ned. Den nye livsstil havde endda givet den unge pige et plus i økonomien, fordi hun havde droppet den dyre junkfood. Sandra tabte 80 kilo i Ekstremt Fed - se den vilde forvandling på udeoghjemme.dk Vægten holdt ikke Men tiden efter tv-programmet har været svær for Sandra. Hun har mistet grebet, og vægten er løbet løbsk. I de ni måneder, der er gået, siden hun stoppede med tv-programmet, har hun taget 35 kilo på igen. Hele den gamle livsstil er vendt tilbage. Zumbaen er fortid, de nyindkøbte bukser kan hun glemme alt om, og de gamle, usunde madvaner truer reelt med at tage livet af hende. – Min familie støtter mig ellers rigtig meget. Min kæreste køber sundt ind og står tit og snitter gulerodsstave, så der altid er nogle i køleskabet. Men hvad hjælper det, når jeg altid svinger ind på tankstationen for lige at købe morgenmad på vej på arbejde? Jeg kan simpelthen ikke lade være med at spise. Jeg har ingen mæthedsfølelse. Jeg spiser, indtil jeg skal kaste op. Det er helt sygt, jeg ved det godt. Se hvordan det er gået 16 af deltagerne fra Ekstremt Fed på udeoghjemme.dk Ønsker sig en gastric bypass – Mange siger, at jeg kan, hvis jeg vil. Men jeg kan virkelig ikke, selv om jeg gerne vil. Jeg må erkende, at jeg ikke er stærk nok psykisk, siger hun. Før Sandra tabte sig, var hun indstillet til en gastrisk bypass, hvor mavesækken bliver opereret mindre. Men dengang syntes hun ikke, at hun havde forsøgt at tabe sig ordentlig på egen hånd. Derfor takkede hun nej. – Nu har jeg prøvet at tabe mig. Men jeg har desværre også vist, at jeg ikke kan holde vægttabet. Jeg føler, at en fedmeoperation er den sidste udvej. Jeg frygter virkelig, at jeg er der, hvor det er en operation nu, jeg har behov for, hvis jeg ikke skal dø af min overvægt, siger hun. Håber hun bliver syg Men siden sidst er aldersgrænsen sat op, så hun nu ikke kan få en offentligt betalt operation. – Min læge har indstillet mig til operationen flere gange – men jeg har fået afslag hver gang. Jeg er for ung. Jeg er 23, og man skal være 25 år, siger hun. Nederlaget har sendt Sandra ned i en psykisk kulkælder, men hun vil ikke tage lykkepiller, hvis hun kan undgå det. Hun ved jo godt, hvad årsagen er. –Jeg drømmer til gengæld tit om at blive så alvorlig syg, at jeg ikke kan spise. Så ville jeg jo automatisk tabe mig. Jeg ved godt, at det er forfærdeligt at tænke sådan, men jeg er desperat, siger hun. Har brug for hjælp Det er specielt de mennesker, Sandra kender, hun har svært ved at skulle se i øjnene, efter hun har taget de mange kilo på igen. – Jeg føler, at det er nedværdigende, fordi de jo godt ved, at jeg har tabt mig, men nu kan se, at det er gået galt igen. Jeg er flov. Jeg lever meget efter, hvad andre mennesker tænker om mig. Det er heller ikke rart at sidde og fortælle det nu. Men jeg aner virkelig ikke, hvad jeg skal gøre. Jeg er nødt til at indse, at jeg ikke kan klare det selv og kan nu kun håbe på at få en eller anden form for hjælp, siger Sandra. ;Onsdag, 22. maj 2013
Se Mikael Birkkjær som Robin Hood; Det er en drengedrøm, der går i opfyldelse, når Mikael Birkkjær fra næste onsdag spænder buen som ”Robin Hood” i Det Kongelige Teaters spektakulære udendørsforestilling i Ulvedalene. Og den 54-årige skuespiller har trænet målrettet for at blive en troværdig Robin, fortæller han i Det Kgl. Teaters magasin Akt. - Det sværeste bliver hele den fysiske del af sagen. Hvor meget kan jeg?, siger Birkkjær, som var paf, da han blev tilbudt rollen:- Altså, jeg er 54, nu må I slappe af! Men så overbeviste jeg mig selv, forklarer han. Den skønne Lady Marion spilles af Cecilie Stenspil, og der bliver smæk på med heste og mere end 200 medvirkende i forestillingen. Mikael Birkkjær havde aldrig prøvet at ride før, og han havde ikke haft en bue i hånden siden barndommen. - Jeg kan huske, da min morfar lavede buer med mig som dreng. Og jeg kan huske det der ’tjuf’. Men dem vi bruger i forestillingen er jo kraftfulde, siger Mikael, som skal ramme plet med en langbue på knap to meter. ”Robin Hood” spiller fra 29. maj til 6. juli. ;Onsdag, 22. maj 2013
Maria Yde om sit ægteskab: Vi kalder det et arrangeret ægteskab; Da Maria Yde, der i dag er vært på Aftenshowet, var 10 år, mødte hun den dreng, der senere skulle vise sig at blive hendes mand og faren til hendes to børn. Dengang ænsede de ikke hinanden. Så gik der mange år, og en dag siger Marias mor, at hun kender en ung mand, som er blevet single, og som hun synes, Maria skal møde. Maria Yde synes absolut ikke, at hun skal møde en mand, som hendes mor synes, hun skal møde, og uanset om han er lidt for intellektuel eller ej. Senere bliver hun klar over, at den unge mand har udvist samme modvilje, da hans mor foreslår, at han skal møde én, der hedder Maria og arbejder med TV.  Mødtes tilfældigt nytårsaften Det blev aldrig til en date mellem dem. Men så helt tilfældigt, til en nytårsfest i 2008 hos fælles bekendte, stod de pludselig ansigt til ansigt. - Og ... ja, så gik det bare videre derfra med os to. Derfor siger min mor også altid lidt for sjov: Vi lever i et arrangeret ægteskab, der var arrangeret uden at være arrangeret, fortæller Maria Yde. At der kom børn ret hurtigt derefter, var også, som det skulle være. Hun vidste, hun gerne ville have børn. - Jeg var dog ikke nået dertil, hvor jeg gik og sukkede efter at få børn. Man skal jo få børn med den rigtige. Og ham havde jeg altså bare ikke mødt endnu, siger hun. Det var ham jeg skulle have børn med Men nytårsaften 2008 stod han der. Og det vidste hun i samme øjeblik, hun så ham.     - Jeg tænkte virkelig. Dér står han – ham, jeg skal giftes og have børn med, siger hun og gift det blev de. - Men vi mangler at holde den store fest. Vi holdt et stille og roligt bryllup på rådhuset og kun med vores nærmeste familie. Egentlig ville vi have gået på rådhuset, bare os to, og så med hver vores søster som vidne. Men det gik jo op for os, at der var mange i familien, der ville blive skuffede. Så familien kom med. Og den store fest skal nok komme på et tidspunkt, siger hun. LÆS OGSÅ:TV-værten Katrine Hertz Mortensen fik angstanfald efter sin mors dør. Her fortæller hun, hvordan hun kom ud af sin angst LÆS OGSÅ:TV 2-værten Cecilie Beck, der er gift med Rasmus Tantholdt, fortæller at de to ikke skal have børn samme. Her fortæller hun hvorfor ;Onsdag, 22. maj 2013
Prins William kan ikke vente med at blive far;" Prins William tæller dagene, til han bliver far for første gang om to måneder. Det røbede den kommende far, da han i går, mandag, åbnede genoptræningscenteret Help for Heroes i Tidworth. Her spurgte korporal Josh Boggi ifølge Hello Magazine, om William glædede sig til at blive far. - Rigtig meget, svarede William og tilføjede, at han udmærket ved, hvad han går ind til med en nyfødt baby i huset. - Alle mødre har kigget på mig og sagt: ”Vent du bare. Lange søvnløse nætter!"", fortalte han. Prins William fik overrakt en bamse iklædt en sparkedragt med ordene ”Min far er en helt”. Den kan efter planen tages i brug fra omkring 13. juli, hvor Williams hustru, hertuginde Catherine, har termin.  ";Tirsdag, 21. maj 2013
Søs Egelind vært for modeshow mod kræft;" Søs Egelind har besejret både lymfe- og modermærkekræft, og skuespilleren har på egen krop mærket, hvordan det er at være midt i et hårdt sygdomsforløb. Nu støtter hun andre cancerramte kvinder. 2. juni er hun vært ved modeshowet ”Skaldet er smukt” på Axelborg i København. Her vil 20 seje og modige kvinder, som er i behandling for brystkræft, sætte deres fødder på catwalken i kreationer fra tidens hotteste designere og dermed være ambassadører for fonden A Race Against Breast Cancer. Formålet er at samle penge ind til forskning i brystkræft og sætte fokus på, at kvinder stadig er smukke, selv om de er skaldede. Det er andet år i træk, at ”Skaldet er smukt"" bliver afholdt. I år bliver den musikalske underholdning leveret af bl.a. Bobo Moreno og Dicte.   ";Tirsdag, 21. maj 2013
Lars Ulrich viste modelkæresten frem i Cannes; Lars Ulrich er bogstaveligt talt forelsket op over begge ører. Den danske Metallica-stjerne havde nemlig sin nye kæreste, Jessica Miller, med på den røde løber til den igangværende filmfestival i Cannes – og hun ragede mindst et halvt hoved op over sin klejne kavaler. Den markante højdeforskel slog dog tilsyneladende ingen skrammer i Lars Ulrichs selvtillid. Flere gange spredte han armene ud i begejstring over sin tårnhøje modelkæreste, og straks efter lagde han armen om Jessicas lange liv. 49-årige Lars Ulrich har i øvrigt smuk erfaring med høje kærester. I ni år dannede han par med den danske Hollywoodstjerne Connie Nielsen, som også har modelhøjde.   ;Tirsdag, 21. maj 2013
Catherine Zeta-Jones udskrevet fra psykiatrisk hospital; Nyheden gik verden rundt, da Catherine Zeta-Jones for tre uger siden lod sig indlægge på et psykiatrisk hospital. 43-årige Catherine, der er maniodepressiv, havde brug for professionel behandling - og indlæggelsen har tilsyneladende været succesfuld. Ifølge hendes mand bliver Zeta-Jones nemlig udskrevet i dag, tirsdag. - Hun kommer hjem i morgen, sagde en glad Michael Douglas til amerikanske People, da han mandag gav interview i Cannes. –Hun klarer det rigtig flot med at komme i balance. Jeg er stolt af hende, lød det fra Douglas, der glæder sig til at blive genforenet med sin hustru. Catherine søgte første gang hjælp for sin sindslidelse i 2011, hvor hun var i behandling på et center i Connecticut. Verdensstjernen har altid været meget åben om sin sygdom – og understreget, at der ikke er nogen grund til at skamme sig over at bede om hjælp.  ;Tirsdag, 21. maj 2013
Grand Prix-vinderens søster: Derfor er Emmelie en stjerne;" 20-årige Emmelie de Forest strøg til tops som Europas prinsesse i lørdagens store musikbrag i Malmø. Nu fortæller hendes svenske halvsøster, Sophie på 35, at Emmelie altid har været et naturtalent på en scene. - I familien har vi altid opfattet Emmelie som en kommende stjerne. Lige fra hun var lille, har hun elsket at optræde og synge. For eksempel har hun flere gange optrådt med sang, når vi var ude og spise på restauranter i Stockholm, siger Sophie de Forest til tvtid. - Vores far var musiker og meget interesseret i grand prix, og vi var altid samlet hele familien foran fjernsynet, når der var finale i Eurovisionen. Så han ville have været utroligt stolt, hvis han havde oplevet Emmelies sejr, siger Sophie. Emmelie har tre ældre søskende, Edward, Sophie og Daniel, og de har alle samme far, Ingvar de Forest. Han døde af et hjertestop på en ferie på Cypern for tre år siden. Mens Emmelie og Daniel har boet hos deres mor i Mariager, er Edward og Sophie opvokset i Stockholm - og Emmelies svenske søskende er pavestolte af deres lillesøster. - Emmelie forsøger ikke at ""gøre sig til"". Hun er bare sig selv og helt naturlig. Det er en fantastisk god egenskab, synes jeg. Og nu har hele Europa også set med deres egne øjne, at hun virkelig bare er sig selv, siger Sophie de Forest.  ";Tirsdag, 21. maj 2013
Sofie Gråbøl: Jeg har angst for at erobre verden; Navnet Sofie Gråbøl er på alles læber i England, hvor TV-serien ”Forbrydelsen” har fået kultstatus. Men den danske skuespiller har ikke tænkt sig at bruge sin stjernestatus i udlandet. - Min sult for at komme ud og erobre verden er meget lille. Det har den altid været. I virkeligheden er min angst for det meget stor. Jeg har altid haft svært ved selv at tage rummet og tage scenen. Jeg skal hives ud på dansegulvet, jeg går ikke selv derud. Jeg har det bedst, når jeg ikke føler et stort forventningspres, og når jeg ligesom kan stå ovre i hjørnet, siger hun til Berlingske. Sofie Gråbøl havde ingen anelse om, at ”Forbrydelsen” ville blive så stort et hit. - Og jeg kan mærke, at når jeg bliver skubbet ud og virkelig skal vise folk, hvad jeg kan, så pakker jeg det hele sammen. Det er jo præstationsangst eller generthed. Så det er en skræmmende tanke for mig, det der med at skulle leve op til nogle forventninger. Jeg er lidt bange for den store verden på den måde, erkender hun. Dybest set er Sofie Gråbøl forundret over den massive interesse, der møder hende, når har været i England for at give interviews: - Det er ikke sådan, at folk besvimer i paskontrollen, men der kommer da folk hen til mig. Der er mange, der sender breve, nogle er kommet med hjemmestrikkede vanter og én har broderet mig med korssting.   ;Tirsdag, 21. maj 2013
Katja K: Fortryder at jeg ikke fik børn; Den tidligere pornostjerne Katja K - nu Sussi la Cour - er kommet videre ovenpå konkursen med sit lingerifirma. Til gengæld er hun blevet 45 år, har været single i seks år og er derfor tæt på at opgive drømmen om at få børn. - Det er for sent nu. Det tror jeg desværre. Det ville jeg rigtigt gerne have oplevet. Og da jeg var yngre, var jeg helt sikker på, at jeg skulle have børn. Men jeg ville gerne have en karriere og tingene i orden, før jeg fik børn, så jeg kunne tilbyde dem noget, men pludselig var tiden gået, siger Sussi la Cour i et interview i Alt for damerne. - At jeg ikke har fået børn, er faktisk det eneste, jeg fortryder i mit liv. Alt andet accepterer jeg, siger Sussi og fortæller, at hun med sin porno-baggrund har haft rigtig svært ved at møde kærligheden. - Jeg føler ikke, at jeg bliver set på som en kvinde. Jeg bliver set på som Katja K, fastslår hun. ;Tirsdag, 21. maj 2013
Ditte Hansen værner om sit ægteskab; Skuespilleren Ditte Hansen har været sammen med sin skuespillermand Benjamin Boe Rasmussen i 18 år. Og hun er yderst bevidst om, at kærligheden skal plejes. For Ditte er ægteskabet vigtigt - ikke de materielle ting. - Vi ødelægger enormt mange ting, og det er ikke noget, jeg siger med stolthed. Glas smadrer, bilen, lamper, solbriller går i stykker, en stol braser sammen. Det kan man så gå og være gal over, eller man kan sige: Og hvad så? Ting går i stykker, men vi holder sammen på 18. år og skal passe på hinanden, siger Ditte Hansen i Samvirke. Hun og Benjamin mødte hinanden på Odense Teaters skuespillerskole, og ifølge Ditte er det en fordel, at de har udviklet sig side om side. - Vi kendte hinanden rigtig, rigtig godt. Vi vidste, hvad det var, vi fik. Vi kan give hinanden plads, måske fordi vi laver det samme, fortæller hun.   ;Tirsdag, 21. maj 2013
Lene Espersen opereret i benet efter cykelstyrt; 47-årige Lene Espersen har svært ved at sidde stille – men det kommer hun til de næste mange uger. Den tidligere udenrigsminister har nemlig været på operationsbordet efter at være væltet på sin racercykel. ”Hej alle – har været alt for fraværende, men har tilbragt tid på Hvidovre Hospital og blev opereret i går! Har brækket benet og får nu støttet anklen med søm (!!!) - så har desværre 6 uger foran mig hvor der ikke bliver nogen belastning af benet!”, skrev Lene Espersen mandag aften på Facebook. Den sportsglade politiker kom til skade, da hun var ude på to hjul med sin mand, Danny, og glemte at ”klikke” ud af pedalerne, så cyklen væltede med Lene på. ”Må aflyse meget men glæder mig over at jeg kan passe meget via mobil og computer! Og så har vejret været skønt hvilket jo altid gør en i godt humør, skriver patienten fra sit sygeleje i Dragør. ;Tirsdag, 21. maj 2013
Anne Lindfjeld afslører barnets navn; Til september kommer der en lille ny til verden i Anne Lindfjelds liv. Her venter hun nemlig sit barn nummer to – en dreng. Det kan man læse om på Anne Lindfjelds blog, hvor hun også afslører, hvad drengen kommer til at hedde. Og navnet er ikke det mest almindelige i verden – han skal nemlig hedde Atlas. Således fortsætter Anne Lindfjeld traditionen med at vælge atypiske navne. I forvejen har hun datteren Nola. Vi er vant til at se Anne Lindfjeld med langt rødt hår – det er måske fortid nu. I hvert fald har hun netop ladet lokkerne falde. Det kan man se og læse mere om på hendes blog – klik her! ;Mandag, 20. maj 2013
Maria Yde: Kunne ikke klare jobbet uden mor; Maria Yde har været vært på DRs Aftenshowet i et år, men selv om selv kalder sig struktureret og fortæller, at hun har en struktureret hverdag, så har hun nok at se til. Med et job med atypiske arbejdstider, to små børn og en mand, der også har fuldtidsarbejde, så er der behov for struktur. Men hun føler sig ikke stresset, siger hun. – Hvis jeg føler mig noget, er det træt. Man kan godt tænke af og til, hvad er det egentlig, vi har gang i, siger Maria Yde og fortsætter: - Man står op klokken seks og pisker ud af døren, afleverer de stakkels børn og pisker hen for at hente dem igen, skynder sig at lave aftensmad og så i seng med ungerne, og så falder man selv om foran fjernsynet. Men jeg tror, det gælder alle, der har fuldtidsarbejde og små børn, siger Maria Yde. Jeg kan mærke, at det bliver lettere Og Maria Yde og hendes mand er endda så heldig at Maria Yde har en mor, der kan træde til to gange om ugen, når Maria Yde har sene aftenvagter på Aftenshowet. – Jeg er så oven i købet så heldig, at jeg har en mor, som henter børnene to gange om ugen på de dage, hvor jeg har de sene aftenvagter. Det er en kæmpestor hjælp i hverdagen. Og allerede nu kan jeg mærke, at det er blevet lettere end for bare et halvt år siden. Nu kan vi da sidde ned at spise sammen, siger hun. LÆS OGSÅ:Maria Yde lever i, hvad hun kalder et arrangeret ægteskab. Her fortæller hun, hvad det betyder LÆS OGSÅ:Caroline Boserup – tidligere vært på TV 2 – er stoppet på Aftenshowet. Her fortæller hun, hvorfor hun valgte at sige sin stilling på ;Mandag, 20. maj 2013
Lykkelig Emmelie: Tak for støtten Danmark;" Gang på gang takkede Emmelie Danmark og danskerne for deres støtte i de sidste par uger. - Uden jeres støtte kunne jeg ikke have klaret det, sagde hun til det jublende publikum fra scenen på Tivolis traditionsrige scene, Plænen. Klapsalver og taktfaste ""Em-Me-Lie-råb"" brød ud fra de tusindevis af publikummer, der havde taget opstilling ved Tivolis hovedindgang, da den to etagers turistbus med Danmarks nykårede Eurovision-vinder kørte op foran Tivoli. Med DR-værten Mads Steffensen ved sin side, gik Emmelie mellem lykønskende publikummer op til den scene, hvor hun selv for 13 år siden havde set Brdr. Olsen optræde med deres vindersang ""Fly on the wings of love"", og nu var det altså hende selv, der skulle optræde med sin vindersang ""Only teardrops"". At Emmelie ikke er nogen amatør på en scene, men en rutineret og engageret sang og kunstner blev klart, da hun indtog Plænen ved at bede publikum om at hjælpe sig med at synge nationalsangen ""Der er et yndigt land"", og derefter hele to gange sang sit internationale MGP-hit ""Only Teardrops"". Prøvede at sætte ord på oplevelsen i Tivoli - Da jeg gik gennem Tivoli mellem alle de mennesker, der lykønskede mig og tog billeder og råbte mit navn, gik det først op for mig hvad det er sket. Det er så stort, understregede Emmelie og fortsatte sin takketale: - Og jeg er så taknemmelig fordi så mange har villet komme herind for at se mig optræde. Jeg er så glad og taknemmelig, jeg vil virkelig aldrig glemme det, sagde Emmelie, der nu glædede sig til at komme hjem med sin mor og bror og få sovet og hvilet efter et par travle og stressende uger i Malmø. ";Søndag, 19. maj 2013
Maria Yde: Takkede først nej til Aftenshowet; TV-værten på Aftenshowet Maria Yde har på sin egen nærmest diskrete facon stille og roligt placeret sig på skærmen gennem de seneste ti år. Først på TV 2 Lorry, så kriminalmagasinet Station 2 og Station 2 – Efterlyst, TV 2 News, DR Sporten, DR Update og siden februar 2012 altså på DRs Aftenshowet. Egentlig var Maria Yde på barselsorlov, da Aftenshowet pludselig stod og manglede en vært, og spurgte om hun ville komme til casting. - Det var lidt hu-hej-vilde-dyr, siger Maria Yde, der faktisk startede med at sige nej tak. Det kunne ikke hænge sammen - Min datter Liva var fem måneder på det tidspunkt, og jeg kunne slet ikke se, hvordan det skulle kunne kringles. Men så foreslog min mand, at jeg i det mindste sagde ja til den casting. Og så gik det jo sådan, at jeg fik jobbet. Og da havde jeg ligesom også allerede taget det første skridt, siger hun. Men det var ikke bare sådan lige til at få nyt job og familie til at hænge sammen. - Men vi fik det kun til at hænge sammen, fordi både min mor og min svigermor tilbød at hjælpe til med børnene, og fordi Janus, min mand, fik lov til at skære lidt ned på sin arbejdstid, og så fordi jeg ikke fik et fuldt vagtskema til at begynde med, siger hun. Vikariat blev til fast job Maria Yde skulle egentlig kun have været vikar på Aftenshowet i tre måneder, men da Puk Elgård ikke vendte tilbage til programmet, blev hun tilbudt at blive. Og heldigt kom det tilbud nærmest samtidig med, at DR Update, som hun var på barsel fra, blev lukket. I dag kalder hun Aftenshowet for ’det bedste af alle verdener for mig lige nu’. - Aftenshowet er et fantastisk sted at være med den drejning, som programmet har taget i retning af at være et sted, hvor man både kan lave aktuelle nyhedsinterviews, på vores egen Aftenshowet-måde, selvfølgelig, og også kan lave de mere bløde historier. Det mix kan jeg enormt godt lide, siger hun. LÆS OGSÅ:Maria Yde lever i hvad hun selv kalder et arrangeret ægteskab. Her forklarer hun, hvad det betyder LÆS OGSÅ:Caroline Boserup – tidligere vært på TV 2 – er stoppet på Aftenshowet. Her fortæller hun, hvorfor hun valgte at sige sin stilling på ;Søndag, 19. maj 2013
Emmelie dagen derpå: Jeg har endnu ikke forstået, at jeg har vundet; - Der er nogle andre, der har overtaget min kalender i disse dage, så jeg ved ikke helt hvad der skal ske. Men jeg ved, at jeg om lidt skal ind til Tivoli og synge, og i morgen skal jeg møde mit nye band, som jeg skal øve med. Det er i hvert fald to ting, som jeg glæder mig rigtig meget til. Emmelie lignede ikke en, der kun havde sovet få timer, da hun steg ud af den svenske Sommerfuglebus ved DR-Byen, men hun var også lige blevet budt velkommen af en enorm plakat på siden af DR-huset, hvor der med store bogstaver stod ”TILLYKE EMMELIE”. - Det var så overraskende at se plakaten, og så sødt af DR at lave det. DRs underholdninggschef, Jan Lagermand Lunde, fortæller, at DR har haft to planer i skuffen for hvordan Emmelies hjemkomst skulle takles alt afhængig af hendes placering i konkurrencen. - Og heldigvis blev det Plan A, vi skulle bruge. Derfor har alt været planlagt på forhånd med hensyn til pressemøde, optræden i Tivoli om lidt og den store plakat på huset, siger en glad men også meget træt underholdningschef, der aldrig nåede i seng i Malmø, men som nu holder sig kørende på energidrikke. ;Søndag, 19. maj 2013
Caroline Fleming: I højhælede Louboutin og løbehjul;" Jo, hun kan noget med et par stilletter den flotte TV-baronesse Caroline Fleming. Faktisk er hun så ferm til det, at hun er blevet kendt for det i Louboutin-forretningen i London. - Det er faktisk en rigtig sjov historie, fortæller Caroline ifølge SEOGHØR.DK - Nogle af mine veninder var i Louboutin-forretningen her forleden i London, hvor ekspedienterne fortalte, at de havde en klient, der endda kører på løbehjul i høje hæle. Og så spurgte mine veninder nysgerrigt: ""Wow, hvem er den klient?"". Og så sagde de: ""Caroline Fleming"", grinede den blonde skønhed. LÆS OGSÅ:Den røde sål – kendte og kongelige elsker Louboutin Til historien hører nemlig, at Caroline ind i mellem tager løbehjulet, når hun og børnene skal i skole i det fine engelske kvarter Chelsea. - Det er jo ikke noget, jeg gør hver dag - altså høje hæle og løbehjul. Som regel er det i flade sko, fortæller TV-Baronessen videre og tilføjer: - En sjælden gang er jeg nødt til det, hvis jeg har et møde lige efter, at jeg har afleveret børnene i skole, så bliver det altså løbehjul i et par hæle. LÆS OGSÅ:Gør-det-selv Louboutin-sko hitter ";Søndag, 19. maj 2013
Birthe Kjær og Pernille Højmark maler byen rød; Efter at Birthe havde sunget Grand Prix-hittet ”Vi maler byen rød” til det glade publikum, kom Pernille også på scenen, og de to sanglærker gav den gas i duet med sangen ”Sommer og sol”. De 4.500 feststemte tilskuere var begejstrede, og dansegulvet foran scenen var stuvende fyldt. Også duoen var glad for samarbejdet på scenen. – Det var sjovt at synge med Birthe. Der er en fantastisk stil over hende – ja, hun er en grand lady!, sagde Pernille. Keld og Hilda Heick, Birthe Kjær, Kandis, Sweethearts og På Slaget 12 var også blandt navnene, som optrådte i Parken, og TV 2 Charlie viser begivenheden den 31. maj.     Foto: Ole BjørkBirthe Kjær og Pernille Højmark i deres flotte røde kjoler  ;Søndag, 19. maj 2013
Christiane Schaumburg-Müller O’Connor: Min stil er cykel-venlig; TV-værten Christiane Schaumburg-Müller O’Connor går egentligt mest op i, om hun kan cykle i det tøj, hun køber Den 31-årige tv-vært Christiane Schaumburg-Müller O’Connor var så heldig, at hun ved ELLE Style Awards den 15. maj var nomineret til ELLEs læserpris. Derfor var det også vigtigt for hende, at hun kom helt rigtigt klædt til begivenheden, og valget var faldet på en hvid kjole. - Tanken bag denne kjole var faktisk ELLE Style Awards. Jeg købte den, da jeg var på bryllupsrejse i Sydney. Jeg har bare noget med hvide kjoler, sagde Christiane Schaumburg-Müller O’Connor. LÆS OGSÅ:Christiane fejrer altid sine dyre køb på en bestemt måde. Læs hvordan her Og det må man sige var meget heldigt, eftersom traditionen foreskriver, at kvinden skal bære en hvid kjole ved sit bryllup, og derfor havde tv-værten også lejlighed til at bære denne farve, da hun i december sidste år blev gift med rapperen Liam O’Connor.  Tv-værten går dog mere op i at være praktisk til hverdag, end man skulle tro. - Jeg er beæret over at være nomineret, og jeg synes, det er sejt, at der er nogen, som føler sig inspireret af mig. Jeg har jo en glamourøs stil på den røde løber, men samtidig skal den være praktisk, cykel-venlig og ikke for dyr til hverdag, siger Christiane Schaumburg-Müller O’Connor. Ved ELLE Style Awards den 15. maj blev skuespilleren Nikolaj Lie Kaas kåret som årets mand, mens Trine Dyrholm vandt prisen som årets skuespillerinde. ELLEs læserpris gik til Medina, og Oh Land blev kåret som årets sangerinde. LÆS OGSÅ:Christianes mor og stedfar er ikke overrasket over, hvad stjernen har opnået. Ifølge dem skyldes det noget bestemt ;Søndag, 19. maj 2013
Emmelie: Jeg er verdens lykkeligste pige; - Jeg er simpelthen så lykkelig lige nu. Og jeg er så glad for at det er i Sverige at jeg vinder. Min far er nemlig svensk. Han døde for to et halvt år side desværre, og derfor er jeg så glad for at vinde herovre, sagde en strålende Emmelie de Forest ved det store pressemøde efter sejren i Arena i Malmø. - Det var stressende og et pres at være favorit i tiden op til i aften, men det gav mig også en masse energi, fortalte en stolt men også lidt overrasket dansk vinder. - Jeg forstod det slet ikke lige da det skete. De andre i den danske gruppen stod pludselig og råbte og skreg, men jeg forstod først at jeg havde vundet, da jeg så en sommerfugl med Dannebrog på skærmen. - Jeg havde det lidt som om jeg døde undervejs mens stemmerne blev talt op, så spændende var det. - Jeg er bare så taknemmelig fordi DR og Danmark har stolet på mig og vist mig tillid til at repræsentere landet i Eurovision Song Contest, sagde Emmelie ved det store pressemøde efter sejren var i hus. Sådan fordelte pointene sig på top tre: 1. Danmark - 281 point 2. Aserbajdsjan - 234 point 3. Ukraine - 214 point ;Søndag, 19. maj 2013
Vi vandt! Emmelie gjorde det!; Sverige er bare vores lykkeland, når det kommer til Europæisk Melodi Grand Prix. 13 år efter brødrene Olsen vandt i Globen, fløj Emmelie de Forest på kærlighedens vinger ind på førstepladsen i Arena i Malmø. Allerede før de sidste fire lande havde afgivet deres stemmer, blev Emmelie udråbt som vinder, og selv reagerede hun med at skrige højt mens hun rystede over hele kroppen. Hun løb tværs over salen på den imponerende hængebro, mens luften blev tyk af konfetti, hen til svenske Loreen, der havde Eurovisions glastrofæ parat til hende. ;Søndag, 19. maj 2013
Video: Eurovision Song Contest og rød løber;" - Hvis Emmelie vinder, skal hun have is i maven, ikke blive for forvirret, og så skal hun trække på de mennesker, som hun kender og holder af. Men hun skal i det hele taget nok klare det godt. Den ene gang vi har talt med hende, virkede hun som om hun var ""godt grounded"", sagde Jørgen og Noller Olsen, da de ankom som æres-VIP gæster til Malmø Arena. Også Sveriges egne MGP-superhelte, Herreys-brødrene, var blandt de mange, der var inviteret til cocktailparty  før konkurrencen går i gang klokken 21. Hele eftermiddagen har solen bankede ned over Malmø Arena og pladsen foran, hvor mange tusinde farvestrålende, udklædte og spændte publikummer har samledes. Ved 18 tiden begyndte de specielt inviterede sangere, politikere og kendte fra hele Skandinavien at ankomme på den røde løber. Foruden vores egne brødre Olsen kom også Danmarks Radios generaldirektør Maria Rørbye Rønn, som var inviteret specielt af sin svenske kollega, generaldirektøren for svensk TV. Venstres to Europaparlamentarikere, Martin Rohde og Morten Løkkegaard var også inviteret af EBU, lige som man også kunne se den allerførste Eurovision-vinder fra 1956, Lys Asia, på den røde løber. Se BILLED-BLADETs video med de kendte på den røde løber ved Arenaen og de mange flotte og farverige publikummer fra hele Europa, og glæd dig til vores flotte Grand Prix-dækning i bladet på torsdag.   ";Lørdag, 18. maj 2013
Video: se Emmelie blive sminket klar til i aften; Emmelie de Forest er Danmarks store håb for en sejr i Eurovision Song Contest lørdag aften I Malmø Arene. Med mere end 11.000 publikummer i salen og et estimeret TV-publikum på 125 millioner seere, så skal Emmelie selvfølgelig se godt ud, når hun træder barfodet op på scenen som finalist nummer 18 ud af 26. Emmelie bliver i videoen nedenunder gjort klar efter alle kunstens regler, og DRs journalist spørger Emmelie, hvordan hun forbereder sig til det store øjeblik. Hør Emmelie fortælle – måske lidt overraskende – hvad hendes lykkeamulet er.   ;Lørdag, 18. maj 2013
Emmelie før finalen: Jeg er her for at vinde; Hun har fået ordnet hår og negle på fødder og tæer i eftermiddag, fortæller hun. Men nogen eftermiddagslur blev det ikke til. Dertil var hun for spændt. For nu må det hele godt begynde, siger hun. Efter alle disse ugers prøver, vil hun bare gerne i gang. - Ingen skal være i tvivl om, at jeg virkelig gerne vil vinde, fortæller hun på denne video til BILLED-BLADET. -Jeg bliver helt sikkert skuffet, hvis jeg ikke vinder. Men jeg er også hurtig til at komme videre, hvis jeg ikke vinder. Det er jeg nødt til. Jeg har ingenting - job eller uddannelse - at falde tilbage på.  Men lad os nu se, fortæller en spændt Emmelie før det i aften går løs med 11.000 tilskuere i Malmø Arena og 125 millioner forventeligt TV-seere. - Min plade er lige kommet ud, og til sommer skal jeg synge på flere festivaler, og vi taler om en turne til efteråret. Så lad os nu se, slutter Emmelie her et par timer før det går løs i Malmø Arena kl. 21 lørdag aften.   ;Lørdag, 18. maj 2013
Video: Emmelie varmer op til finalen; Der venter ikke bare Emmelie de Forest men også os andre en fantastisk aften, når finalen Eurovion Song Contest sender live fra Malmø Arena. Forventninger en store når man som Emmelie og ukrainske Zlata er sat på hver deres piedestal som storfavoritter til at vinde slaget i verdens største sang konkurrence. Og de favoritter har mødt hinanden i en park i Malmø, hvor de blandt andet gav en smagsprøve hver på deres sangtalenter. Herunder kan de se og høre hvor deres skønsang kom til at lyde:  ;Lørdag, 18. maj 2013
Julie Zangenberg: Jeg er tilfreds med min krop; Når ikke lige den 24-årige skuespiller Julie Zangenberg står ved sin skandaleramte kæreste Nicklas Bendtners side, så er der rig mulighed for, at hun kan dyrke sin helt specielle stil.  Den viste hun som så mange andre kvinder i kendis-branchen frem ved ELLE Style Awards den 15. maj i en kjole fra Lasse Spangenberg. - Vi har designet den i fællesskab, og jeg kan jo godt lide, at tøjet bliver lidt kostume-agtigt, fordi jeg har baggrund i teatret.  Jeg har høje hæle på til, fordi jeg godt kan lide at komme op i højden. Min stil er generelt meget feminin, lidt boheme-agtig, og jeg kan godt lide at være lidt fransk chic, når jeg skal til møder, siger Julie Zangenberg. LÆS OGSÅ:Julie Zangenberg: Jeg var ikke populær Men når den står på afslapning, så kan skuespilleren nu godt lide, at tøjet er produceret af økologisk bomuld, for at have en tanke på miljøet, men derfor besøger Julie Zangenberg også gerne high street-butikker som Zara og Topshop på sine shopping-ture. Hvordan hun skal klæde sin krop på, har hun lært med alderen. - Man lærer noget om kroppen, når man bliver ældre, og man lærer sig selv bedre at kende. Jeg har ikke så stort behov for at eksperimentere, og jeg er blevet mere sikker og stilbevidst. Jeg har det fint med min krop, og jeg er generelt tilfreds med den, og det er nødvendigt for mig at holde den i form i forhold til mit job.  Men her det også vigtigt for mig at vise, at kvinder ser ud, som de gør, og at man også kan se lidt appelsinhud, siger skuespilleren. Beundrer franske kvinder Selv skeler hun til det franske, når hun skal lade sig inspirere til en sikker stil, for det afslappede element, de franske kvinder har over sig, kan hun let spejle sig i. - Jeg kan godt lide afslappede kvinder som er ægte, og jeg er meget glad for franske kvinder.  Jeg beundrer især fransk Vogues tidligere chefredaktør Carine Roitfeld og hendes datter Julia Roitfeld for deres lidt tilbagelænede stil. Men det er samtidig også vigtigt for mig, at detaljerne og stoffet er i orden på mit tøj, siger Julie Zangenberg. Ved ELLE Style Awards den 15. maj blev skuespilleren Nikolaj Lie Kaas kåret som årets mand, mens Trine Dyrholm vandt prisen som årets skuespillerinde. ELLEs læserpris gik til Medina, og Oh Land blev kåret som årets sangerinde. Se alle billederne fra middagen ved ELLE Style Awards i Skuespilhuset. Se dem på elle.dk ;Lørdag, 18. maj 2013
Birte Toves datter hylder moderen ; Skuespilleren Birte Toves datter, sangerinden Anne Katrine Tove, har givet sin mor en meget original fødselsdagsgave. Da Birte Tove, der blandt andet kendes fra filmen ”Piger i trøjen” og forskellige sengekantsfilm, blev 68 år i januar, fik hun nemlig sangen ”Kære mor” fra datteren, og den er i forbindelse med Mors Dag nu blevet udgivet som single. - Det var en idé, jeg fik, fordi jeg tænkte ”Hvad i alverden skal jeg give hende i fødselsdagsgave?”. Hun har jo loppemarkedet (Birte Tove er stand-forstanderinde for Søllerød Loppemarked), og hendes hjem ligner en antikvitetshandel, ler Anne Katrine Tove, der fandt på at skrive sangen ”Kære mor”. Og datteren har kun ros til overs for sin mor: - Hun betyder alt, og som jeg også synger i sangen, så har hun altid været et forbillede for mig. Hun er så god til at huske på, at man skal leve livet her og nu. Den positive tankegang er hun virkelig god til, og det måtte jeg have med i sangen til hende, fortæller Anne Katrine Tove, der vandt konkurrencen ”Dansktoptalent 2012” og siden har startet pladeselskabet AKT Music.  ”Kære mor”, der findes på iTunes og Youtube, er for tiden ugens bobler og nr. 12 på P5’s Dansktoppen. Du kan se mere til Anne Katrine Tove, når hun optræder på Dansktop Festivalen lørdag den 15. juni i Fredericia.  ;Lørdag, 18. maj 2013
Emmelie før MGP-finalen: Mit hoved er fyldt op nu;" Emmelie de Forest bliver en dårligere og dårligere forretning for bookmakerne i disse dage, fordi så mange spiller på hende som favorit. Og det gør Emmelie glad. - Jeg er da glad for at så mange mener, at jeg vil vinde i morgen. Men jeg er ikke selv begyndt at tænke på hvad der sker, hvis jeg vinder. Der sker så meget lige nu, så det prøver jeg at koncentrere mig om, fortalte Emmelie de Forest efter den første generalprøve i dag i Malmø Arena. Selvom Emmelie de Forest ikke selv mener, at hun er blevet ramt af nerver endnu, så er det klart, at hun efterhånden er begyndt at have hovedet fyldt med den store sang-konkurrence i morgen aften foran 11.000 publikummer i Arena og 125 millioner TV-seere foran fjernsynet. I hvert fald måtte hun et par gange svare ""Det har jeg simpelthen ikke noget klogt svar på"", når journalisterne stillede spørgsmål til hende ved et lille pressemøde efter generalprøven. Flere gange kiggede hun også søgende hen på sin PR-dame, fordi hun havde svært ved at finde på svar til de mange spørgsmål, der regnede ned over hende. - Der er så meget i mit hoved lige nu. Min hjerne er alle andre stedet hele tiden, synes jeg. Så undskyld hvis jeg har svært ved at svare rigtigt, måtte hun sige til journalisterne. - Nu vil jeg forsøge at få noget ordentligt mad og så meget søvn som muligt, så jeg bliver bedst muligt forberedt til i morgen aften, sagde Emmelie til slut. Se BILLED-BLADETs video med film fra den flotte generalprøve i Malmø Arena og pressemødet med Emmelie de Forrest herunder:  ";Fredag, 17. maj 2013
Video: Emmelie møder sidste års vinder Loreen; - Jeg elskede Loreens sang og performance sidste år, så jeg har set så meget frem til at møde hende, fortæller Emmelie før mødet. Med deres bare fødder og organiske forestillinger, har mange Eurovision fans sammenlignet de to skandinaviske sangere. Og Loreen føler selv, hun har en masse til fælles med Emmelie. - Det er fantastisk at møde Emmelie. Det er så rart at stå ved siden af ​​nogen, der hører til den samme verden som min, fortæller Loreen. - Hun står nærmest for de samme ting, som jeg gør. Hun er barfodet. Hun har den samme energi. Og vi holder begge af de samme smykker og designere. Sidste års Eurovision vinder er nu klar til at videregive Eurovision faklen, og det kunne meget vel være til Emmelie og Danmark på lørdag. - Jeg tror, Emmelie har en rigtig, rigtig god chance for at vinde, slutter Loreen.  ;Fredag, 17. maj 2013
Storslået generalprøve for Emmelie i Malmø; Lige nu er den allerførste generalprøve i Malmø Arena i gang, og åbningsscenen har lige afsløret, at deltagerne fra de 26 lande kommer ind via en gigantisk bro som kommer svævende ned fra loftet. Herefter kommer sangerne og grupperne gående tværs over salen med de respektive flag foran - lige som ved de traditionsrige OL åbninger. Her er det bare de to ABBA-komponisters sang ”We Write The Story”, der bliver spillet under indmarchen.  Vores Emmelie skal i øvrigt synge som nummer 18 ud af 26.     Foto: Dorte QuistDet danske hold under indmarch på den svævende bro i Malmø Arena.  ;Fredag, 17. maj 2013
Milliardærer høvler millioner af deres luksusvillaer; De er store, smukke, ligger de helt rigtige steder og er næsten umulige at sælge til den pris, sælgerne ønsker. Markedet for de rigtig dyre palæer har endnu ikke vristet sig fri af nedturen, og derfor må de rigeste danskere, ligesom mange andre, ty til det eneste rigtigt effektive middel for at få solgt deres boliger: En prisnedsættelse. Både Danfoss-milliardæren Jørgen Mads Clausen og den århusianske rigmand Ib Nymark Hegelund har således inden for de seneste par uger set sig nødsaget til at justere prisen på deres villaer i henholdsvis Klampenborg nord for København og Risskov ved Aarhus. Det skriver Boliga Kendte. Nedslag på 16 mio. kr. Jørgen Mads Clausen, der selv har bopæl i Sønderborg, forsøgte i oktober 2011 at få afsat sin 253 kvadratmeter store villa for 15 mio. kr., men da det ikke lykkedes, pillede han den af markedet i april i år, skiftede Home ud med liebhavermægleren Kristian Lützau og høvlede i samme ombæring to mio. kr. af prisen. Også Ib Nymark Hegelund har gennem længere tid forsøgt at få solgt sin villa, der oprindeligt blev udbudt til 50 mio. kr. og dermed var Aarhus-områdets suverænt dyreste hus. Det er det stadig, selvom Hegelund, der har tjent sin formue på virksomheden Denmark Enzymes, først barberede 12 mio. kr. af prisen på huset i marts sidste og for mindre end en uge siden huggede endnu en luns på 3,5 mio. kr. af udbudsprisen, så en potentiel køber nu kan “nøjes” med at slippe 34 mio. kr. for herligheden. For pengene får man en ejendom på 735 kvadratmeter, der ligger direkte ud til vandet og har udsigt over Aarhus Bugt. Se Jørgen Mads Clausens Klampenborg-villa her Se Ib Nymark Hegelunds Risskov-ejendom her ;Fredag, 17. maj 2013
De unge mødre-Melissa: Kæresten har brækket nakken; Melissa Nethe Ploug har i sit 23-årige liv haft døden tæt på flere gange. Hendes lillebror Lucas fik leukæmi som treårig, og hendes lille dreng Joahua fik meningitis, da han var blot fem uger. Sidste fredag aften blev Melissas verden rystet endnu engang. Hendes kæreste René blev svært kvæstet ved en ulykke på motorcykel. - Det er korrekt, at jeg har været ude for en lille ulykke, siger René fra hospitalssengen til Ude og Hjemme. Udsagnet er stærkt underdrevet - Jeg har brækket nakket, og har en del andre skader, oplyser René. Ved ulykken, der skete omkring kl. 23.15 fredag aften, brækkede René en halshvirvel og en hånd, og han fik revet ledbåndet over ved træerne, fik et dybt sår i knæet foruden skræmmer og knubs. Slipper uden lammelser - Det er ret slemt, men jeg overlever uden lammelser. Jeg er sluppet godt fra det. Det går. Jeg er i hvert fald levende, siger han og oplyser, at han går med nakkekrave for at stabilisere nakken. På trods af den voldsomme ulykke var René på benene igen allerede søndag aften, og han er allerede hjemme fra hospitalet. - Jeg slipper forhåbentlig ud i dag (red. tirsdag). Hvis jeg er heldig, siger han. Dermed kan Melissa se frem til at få sin kæreste hjem igen. Parret har været sammen i tre et halvt år. LÆS OGSÅ:Melissa Nethe Ploug blev hurtigt voksen. Læs hvorfor på udeoghjemme.dk LÆS OGSÅ:Peter falder for de unge mødre - se alle, han har været kæreste med på udeoghjemme.dk ;Fredag, 17. maj 2013
Cirkusrevyen er til at grine af; Lattermusklerne blev rørt og smilehullerne blev dybe, da Cirkusrevyen i går havde premiere på Bakken, nord for København. I flere måneder har holdet bag knoklet med en forestilling, som indtil videre har rundet rekordhøje 149.000 billetter i forsalg. Og derfor var revydirektøren, Torben Træsko, da også trukket i de gyldne af slagsen, da han pænt gav alle premieregæsterne hånden. Så der var grund til at smile – både på scenen og bag scenen, da premieren var vel overstået. Niels Olsen er tilbage i stor… og høj stil og efter forestillingen blev der tid til et kram og et tillykke med premieren fra fru Joy Maria Frederiksen, som selv er skuespiller. Cirkusrevyen spiller på Bakken til og med 31. august. Herefter rykker holdet teltpælene op og fortsætter i endnu en lille uge i Aalborg Kongres- og kulturcenter. ;Fredag, 17. maj 2013
Borgen-stjerne filmer med Stellan Skarsgård;" Udlandet er ved at få øjnene op for smukke Birgitte Hjort Sørensen, der spillede den hårdkogte journalist Katrine Fønsmark i ""Borgen"". Ekstra Bladet skriver, at hun har fået en rolle i den norske filminstruktør Hans Petter Molands kommende komedie ""Kraftidioten"", hvor hun kommer til at spille over for to verdensstjerner. Nemlig svenske Stellan Skarsgård og schweiziske Bruno Ganz, der brillerede som Adolf Hitler i filmen ""Der Untergang"".  Birgitte Hjort Sørensen har tidligt i karrieren spillet med i en musical i London, og for ikke så længe siden var hun i England for at medvirke i en film.  - Jeg er lige kommet hjem efter en måned i London, hvor jeg har spillet med i en Miss Marple-film. Jeg har også været i USA for at holde møder og sætte gang i nogle ting, så der kan hurtigt komme noget, fortalte hun for et par uger siden til Metroxpress. ";Fredag, 17. maj 2013
Mads Mikkelsen spiller med Harvey Keitel;" Mads Mikkelsen har travlt med at svinge seksløberen  i det vilde vesten for tiden. Han har netop afsluttet indspilningen til den danske western ""The Salvation"" i Sydafrika, og nu fortæller BT, at han skal spille over for Harvey Keitel i en canadisk horror-western ""Cut-Throats Nine"".  Ifølge BT er filmen en genindspilning af en spansk spaghettiklassiker fra 1972, der også inspirerede Quentin Tarantino til at lave ""Django Unchained"". Det er sidstnævnte films store succes, som endelig har fået pengemændene til at give grønt lys til indspilningen af den canadiske film, efter at den har været på tegnebrædtet i årevis.  Mads Mikkelsen er i øvrigt stærkt synlig på årets filmfestival i Cannes, der åbnede i forgårs. Udover at film-indkøberne får lov til at se de første klip fra ""The Salvation"", har producenterne også travlt med at sælge filmatiseringen af John le Carré-thrilleren ""Our kind of traitor"" med Mads Mikkelsen og Ewan McGregor i hovedrollerne.  Endelig vil BT vide, at Mads Mikkelsen efter sidste års sejr endnu en gang kandiderer til prisen som bedste mandlige skuespiller. Denne gang for rollen som en hævngerrig hestehandler i det franske 1500-tals drama ""Michael Kohlhaas"".   ";Fredag, 17. maj 2013
Camilla Miehe-Renard sælger drømmeboligen; Efter knap to år i deres drømmehus har Camilla Miehe-Renard og hendes mand Nicolai Gohs nu sat herligheden til salg. Og det er ikke, fordi drømmen har ændret sig, erkender Camilla ærgerligt. – En forsikringssag betød, at huset måtte bygges om fra bunden, og det blev væsentlig dyrere end forventet. De nye ejere får et perfekt istandsat hus fra kælder til kvist. Men vi har indset, at vi ikke behøver så mange kvadratmeter. Vi vil hellere bo lidt mere beskedent og så have tid og råd til at være mere sammen som familie – og måske også rejse lidt mere, fortæller en glad Camilla Miehe-Renard. Familien har på ingen måde fortrudt husprojektet. – Nej, vi har da lært en masse af det. Blandt andet at vi ikke gider ikke sidde en dag og ærgre os over, at vi gik glip af en hel masse, fordi arbejdet fyldte det hele. Vi vil have tid til vores datter, Sophy, og hinanden, og vi kan sagtens skabe et nyt drømmehjem et andet sted. ;Fredag, 17. maj 2013
Emmelie de Forest var tæt på afbud;" Den var helt gal med stemmen, da Emmie de Forest i efteråret havde indspillet ""Only Teardrops"" og gik og ventede på, om den blev valgt til deltagelse i det danske melodi grand prix. Til BT fortæller hun, at hun pludselig fik en forkølelse, der satte sig på stemmebåndet. Det blev værre og værre, og hun begyndte at frygte for, om  hun i givet fald overhovedet ville være i stand til at synge i grand prix'et. - Jeg havde både bihulebetændelse og halsbetændelse, men lægerne blev ved med at sige, at det ikke var så slemt. Men jeg havde aldrig før haft noget med stemmen, så jeg vidste, den var gal, siger Emmelie de Forest til BT. Hun gik derfor til en øre-næse-hals-specialist, som hun fik anbefalet gennem det sanginstitut i København, hvor hun er uddannet. - Hun undersøgte min hals med et kamera og sagde, at jeg var totalt syg. Så hun gav mig hurtigt noget penicillin. Hun mente ikke, det skyldtes overbelastning, men at jeg nok havde fået for meget træk efter overgangen fra sommer til vinter, og at det bare var løbet løbsk, siger Emmelie de Forest til BT.  På det tidspunkt havde hun været syg i to en halv måned, og det danske melodi grand prix nærmede sig.  - Jeg fik det hurtigt bedre, og heldigvis var jeg helt rask, da vi i december fik at vide, at sangen var kommet med i grand prix'et. Men det var lige lidt hektisk og en hård omgang i de måneder, siger hun til BT.  ";Fredag, 17. maj 2013
Jes Dorph-Petersen friede på gammeldags vis; Jes Dorph-Petersen fulgte de traditionelle forskrifter for, hvordan et ordentligt frieri skal foregå, da han fornylig friede til Louise Lehrmann. Ekstra Bladet skriver, at han forinden indhentede den nødvendige godkendelse hos sin kærestes mor.  - Jeg har ingen far, så han bad min mor om tilladelse til at fri til mig, siger Louise Lehrmann til Ekstra Bladet.  Både hun og Jes Dorph-Petersen har været gift før, uden at det skræmmer.  - Man bliver jo bedre til det, siger Louise Lehrmann, som over for Ekstra Bladet ikke vil afsløre, om Jes var nede på knæ.  - Det vil jeg ikke tale om. Men han gjorde det på den gode, gammeldags måde. (..) Han kan være utrolig romantisk, og han kan være totalt uromantisk. Men det kan være svært at køre det romantiske helt igennem, fordi vi begge begynder at grine, hvis det bliver for romantisk. Men han er verdens sødeste mand, der er god til at passe på mig. Han er meget omsorgsfuld, fortæller hun.    ;Fredag, 17. maj 2013
Ann Hjort: Jeg kan lide at være alene; Som skuespiller er hun mere end vant til at interagere med andre mennesker, men det er på ingen måde her, at 56-årige Ann Hjort får sin energi. Hun har igennem et langt liv lært, at hun får den bedste energi ud af ind imellem blot at nyde sit eget selskab. - Jeg kan selv rigtigt godt lide at være alene. Det bliver jeg nødt til for at kunne lade op. Så laver jeg alt muligt og ingenting. Det er min måde at regenerer på, og det kan faktisk være rigtig god måde at finde ind til sig selv på ved at lære at meditere, bare at kigge ud af vinduet eller få børnene passet. Bare gøre hvad man vil, så længe man får en indre ro, siger Ann Hjort. LÆS OGSÅ:Efter skilsmissen fra skuespiller Ann Hjort har kollegaen Finn Nielsen fundet en ny kærlighed i børnehaveklasselederen Vita Olsen Men når ene-stunderne er ovre, så sætter skuespilleren også rigtig stor pris på, at hun har mange mennesker i sit liv, der er der for hende i tykt og tyndt. Om det så er veninderne, sønnen Anthon eller kæresten, kollegaen Rasmus Krogsgaard. - Kærligheden er noget af det vigtigste i vores liv. Vi kan ikke give eller få nok kærlighed. Det er en næring i livet, og det er vidunderligt. Man skal give alt den kærlighed, man har til sine børn, sin kæreste og sine venner. Jeg har også lært ikke at være tilbageholden med at sige, hvad jeg tænker og føler, for man skal øve sig i at give følelser fra sig, siger skuespilleren. Foretrækker børn som publikum Hun er lige nu aktuel i familiemusicalen Rasmus Klump i rollen som Pelle, og forestillingen indtager Tivoli i juni måned.  Ann Hjort er lykkelig for at optræde for børn, fordi de tager teatret ind på en anden måde end voksne. - Jeg synes, at det er vidunderligt at have børn som publikum. Der er kontant afregning, og de kommer med en kluklatter helt nede fra maven, der ikke er til at tage fejl af. De viser en stor begejstring, og de spiller ikke komedie. Det er sundt for skuespillere at prøve at have børn som publikum, for det er jo også dem, der skal se voksen-teater en dag, siger Ann Hjort, der sammen med sine kolleger gør alt for at levere den bedste vare til børnene hver aften ved hele tiden at evaluere deres arbejde. De fleste danskere kender nok Ann Hjort i en anden rolle målrettet til børn: Nemlig som Puk fra julekalenderen Nissebanden i Grønland, der blev indspillet i 1989. ;Fredag, 17. maj 2013
Iben Hjejle får hjælp til styling; Hun har på ingen måde tænkt sig at bevæge sig ud til en begivenhed som ELLE Style Awards uden at være bevæbnet til tænderne med professionel viden med hensyn til sin styling. Den 42-årige skuespiller Iben Hjejle var da også ganske godt tilfreds med resultatet, som hun havde hentet inspiration til hos den eksklusive, københavnske designer-butik Holly Golightly. - Så kjolen her fremhæver det, der er godt, og skjuler det, der er knapt så godt. Så er jeg samtidig glad for, at jeg ikke skal bruge Spandex, når jeg har den på. Det er jo ikke nogen hemmelighed, at det ellers er nødvendigt med Spandex for at komme ned i de helt stramme kjoler. Det er også rigtigt flot, men jeg kan nu bedst lide at undvære, siger Iben Hjejle, der åbent indrømmer, at hun helst er fri for selv at klæde sig på til en stor begivenhed. Men selv om hun selv fører en sikker hånd over sin påklædning, så kan hun alligevel henrykke kvinder i sit nærvær, og hun får det også selv bedre og bedre med sin krop og udstråling. - Den bedste kompliment, jeg har fået, var fra Vicki Berling, som jo selv er en skøn, skøn dame. Hun sagde til mig, at jeg har nogle flotte ben. Det var jeg jo rigtigt glad for at høre, for jeg er ikke så høj. Jeg synes nu, at det går og bedre og bedre med forholdet til min krop. Jeg er mere tilgivende over for mig selv, og jeg har ikke så meget lyst til at lave om på mig selv, siger Iben Hjejle. Beundrer smukke kolleger Selv har hun en del smukke kvinder i kendis-branchen, som hun beundrer. Heriblandt tv-værten Signe Lindkvist, som også har Iben Hjejles tidligere partner Casper Christensen på listen over ekskærester. - Der er jo rigtig mange til stede her i aften, og jeg må jo nok sige, at Christiane Schaumburg-Müller O’Connor er en af dem, men Pernille Rosendahl er også fantastisk. Så synes jeg også, at sådan en som sangerinden Aura er dejlig, fordi hun helt ligeglad. Hun ligner jo noget fra de bedste dage i klæd-ud-kassen, man havde som barn. Jeg ville se rædselsfuld ud i det samme tøj. Og så synes jeg, at Signe Lindkvist er rigtig flot, fordi hun viser mod, og er en klassisk pin up-type, siger Iben Hjejle. Ved ELLE Style Awards den 15. maj blev skuespilleren Nikolaj Lie Kaas kåret som årets mand, mens Trine Dyrholm vandt prisen som årets skuespillerinde. ELLEs læserpris gik til Medina, og Oh Land blev kåret som årets sangerinde. Se videoen med alle de smukke danske kvinder ved ELLE Style Awards her! ;Fredag, 17. maj 2013
Jes Dorph-Petersen friede i Stockholm – sandsynligvis bryllup i år; Jes Dorph-Petersen, 53, stillede forleden sin kæreste, Louise Lehrmann, det spørgsmål, som helst skal ende med svaret ”ja” – nemlig. Vil du gifte dig med mig? Og Louise svarede heldigvis et rungende ”ja” og postede straks et fint billede af forlovelsesringen på Facebook. - Jeg er meget glad og blev faktisk lidt overrasket. Jeg havde ikke set det komme, fortæller Louise fra Stockholm, hvor hun besøger Jes, som i øjeblikket er i den svenske hovedstad, Stockholm, hvor han opholder sig på grund af VM i Ishockey. Louise er på et kort visit, så man må sige, at hun udnytter tiden, mens hun er der. - Lige nu er vi på vej til Globen, hvor vi skal se en kamp. Jes er jo på arbejde, mens jeg nok mere er en slags groupie, griner hun. Det er lidt over et år siden, at parret stod frem som kærester og siden har amorinerne fløjet rundt mellem de to. Senest er parret flyttet sammen i fælles lejlighed i Hellerup og den 42-årige Louise, som har været gift to gange før, har da også fået slået benene totalt væk under sig af Jes, som gennem 25 år dannede par med Lene Lindholm Mortensen. Louise er til daglig chefredaktør på BoligMagasinet og i øjeblikket vært på TV3-programmet ”Hjælp, mit hus skal sælges”. - Jes, er manden. Vi er fra samme planet og på mange måder samme slags opvækst. Vi har fælles humor og er gode til at grine af det hele, selv når vi diskuterer. Han har med andre ord slået bene væk under mig, siger Louise. - Vi har endnu ikke sat en dato for brylluppet. Men jeg kunne sagtens forestille mig, at det bliver i år. Vi er begge to nogle, der handler, når først beslutningerne er truffet, siger hun.     Foto: PrivatLouise Lehrmann viser sin fine ring frem  ;Torsdag, 16. maj 2013
Bent Fabricius-Bjerre: Forkælet af livet ; Fornylig modtog Bent Fabricius-Bjerre, 88 år, en ærespris ved BILLED BLADETs store guldfest på Hotel D'Angleterre, men man skal ikke tro, at han nu sidder og klæber billeder fra den minderige aften ind i en scrapbog. Den gamle musiklegende med det unge sind og stærke helbred har nemlig blikket rettet stift fremad, røber han i et interview med CityAvisen. Minder er ikke noget, han dvæler ved.  - Faktisk ved jeg ikke, hvordan det er at være gammel, selv om jeg snart er mest berømt for min alder. Jeg føler mig forkælet af livet, og genetisk er jeg født til at kunne blive gammel. Men jeg spiser også sundt og dyrker sport, hvilket er en nødvendig udfordring, fordi sport kræver en total tilstedeværelse, siger Bent Fabricius-Bjerre til CityAvisen.  Han spiller tennis tre gange om ugen med venner som Eddie Skoller og Asger Aamund. Derudover har han halvpart i en hest, som han rider på et par gange om ugen i Dyrehaven sammen med en søn.  Han siger til avisen, at det er hans livsappetit, der holder ham i gang, og at det er helt okay med ham, at han er blevet en slags kult-popidol for de unge. Det optimistiske livssyn har han arvet fra sin mor, der blev 104 år.  Fotoalbums og scrapbøger er forlængst røget ud. Han fortæller, at han har smidt alt det tyngende væk for at få frisk luft om hovedet og ny ilt til hjernen.    ;Torsdag, 16. maj 2013
Gatsby-stjernen: Jeg elsker den bramfri danske stil; Det er kun nogle få år siden at Carey Mulligan kunne gå helt ubemærket ned af gaden. Men på få år har den spinkle, feminine skuespillerinde etableret sig som en af Hollywoods helt store filmstjerner. Netop nu kan vi opleve hende som Leonardo DiCaprios velklædte elskerinde Daisy Buchanan i filmatiseringen af F. Scott Fitzgeralds berømte roman ”The Great Gatsby”. Hvad der for otte år siden begyndte med en mindre rolle i periodedramaet ”Stolthed og fordom” har nu udviklet sig til den ene hovedrolle efter den anden. Alligevel understreger skuespillerinden, at to danske filminstruktører, Nicolas Winding Refn og Lone Scherfig – eller lone [loan] som Carey Mulligan udtaler hendes navn – har været afgørende for hendes karriere. Han med filmen ”Drive” fra 2011 og hun med ”An Education” fra 2009. – Lone og Nic er begge fremragende at arbejde sammen med, og de minder egentlig meget om hinanden. De er begge ustyrligt morsomme og utrolig ligefremme. Ingen nonsens. Og bare i det hele taget to virkelig gode oplevelser for mig, siger Carey Mulligan i et interview i denne uges FEMINA. Dansk = sjov og direkte Hun var 24 år, da hun fik sit internationale gennembrud i Lone Scherfigs ”An Education”. To år senere overbeviste Carey Mulligan så Nicolas Winding Refn om, at hun var den rette til rollen som Irene, en kvinde, der forelsker sig i sin nabo (Ryan Gosling) i filmen ”Drive”. – Jeg havde set ”Bronson” og ”Valhalla Rising”, som han havde instrueret. (…) Så jeg e-mailede min agent og sagde: ”Hvis Nicolas Winding Refn nogensinde laver noget som helst igen, så vil jeg virkelig gerne mødes med ham og komme til en audition hos ham ...”. To uger senere fortalte min agent mig, at han netop havde modtaget et manuskript fra Nicolas, og at jeg kunne få et møde med ham. Som englænder er Carey Mulligan vant til, at budskaber pakkes pænt ind, så ingen bliver stødt. Så den mere direkte danske facon, hun mødte hos de to danske instruktører, var en forfriskende oplevelse for hende. – Lone kunne finde på at komme hen og sige til mig: ”Det er ikke sjovt. Gør det sjovere!” Og så gik hun bare igen. Det var klar og direkte tale. Og det er noget af det bedste ved at arbejde med både Lone og Nicolas, siger Carey Mulligan i interviewet i FEMINA. LÆS OGSÅ:Berømmelsen kan blive for meget for nogle af Hollywoods kendte kvinder, og de sulter sig selv i jagten på et kropsideal. Se billederne og døm selv, på femina.dk LÆS OGSÅ: Danske Helena Christensen havde kæmpe succes som model i udlandet i 90’erne. Men hvordan ser hendes hverdag ud nu? Læs interviewet på femina.dk ;Torsdag, 16. maj 2013
TV 2-vært sang med Bossen;" TV 2s Thomas Kristensen er kæmpe Bruce Springsteen-fan, og koncerten i Parken tirsdag var hans 20. med Bossen. Det blev også hans hidtil største oplevelse, for oppe ved scenekanten fik han pludselig mulighed for at gribe idolets mikrofon og synge med på en sang, skriver BT.dk.  Han forevigede det mindeværdige øjeblik med sin mobiltelefon, og klippet kan beundres på Thomas Kristensens Facebook-profil - se klippet her! - Det lød ad helvede til, men det var ret sjovt, siger Thomas Kristensen selv til BT.dk og forklarer, hvordan han spontant greb mikrofonen, da Bossen henvendte sig til de forreste rækker og udlånte mikrofonen til enkelte modige, der turde at synge med på sangen ""Waitin' on a sunny day"". - Pigen ved siden af mig gik i stå, og ja, Bruce Springsteen han er altså min mand, så da han stod lige foran mig, var det meget sjovt at synge med. Koncerten i Parken var min koncert nummer 20 med ham, og jeg har aldrig været så tæt på, fortæller TV-værten, der har fulgt Springsteen siden 1987. Thomas Kristensen vil også være blandt publikum, når Bossen fyrer op under Boxen i Herning i aften. - Men der bliver ingen skønsang i aften, for der har jeg siddeplads, siger Thomas Kristensen med et grin til BT.dk ";Torsdag, 16. maj 2013
Emmelie de Forest ser en fyr;" Emmelie de Forest får mange utilslørede tilbud på sin Facebook-side, men de håbefulde mænd kan godt begynde at fælde nogle ""teardrops"". I går afslørede den danske storfavorit til at vinde det europæiske melodi grand prix nemlig, at hun allerede har en mulig kæreste i kikkerten.  - Jeg har altid datet indimellem, men jeg er lige begyndt at se én. Men det er alt for nyt, så det kan jeg ikke tale om, siger hun til  Ekstra Bladet.  Avisen prøver at presse yderligere oplysninger ud af den 20-årige sangfugl, men hun pipper ikke ret meget.  - Det er så nyt, så hvem ved, om man er kærester. Det ved man jo ikke i begyndelsen, svarer hun Ekstra Bladet og tilføjer: - Jeg er meget privat - også over for venner og familie. Jeg har ikke brug for, at alle skal vide sådan noget. Folk har så travlt. Selv om man kun har kendt hinanden i kort tid, så vil folk allerede have, at man skal giftes og have børn og flytte sammen og alt muligt. Folk er meget hurtige til at skyde noget i skoene på én. Og det gider jeg ikke. Jeg vil gerne have fred til, at det kan udvikle sig.  ";Torsdag, 16. maj 2013
Enken rystet: Tyveri fra Holger Juul Hansens grav ;" En eller flere tyve har stjålet en lampe fra Holger Juul Hansens grav ved Grundtvigs Kirken i København.  - Det var måske blot en lampe, men midt i sorgen syntes jeg, det var grænseoverskridende. Jeg blev meget ked af det. Hvordan man kan gå ind og stjæle fra et gravsted, forstår jeg bare ikke. Det er helt uacceptabelt, siger en frustreret Inge Juul Hansen til BT. Efter et 47 år langt og lykkeligt ægteskab mistede hun i marts sin mand, der for os andre altid vil leve i rollen som bankdirektør Varnæs i ""Matador"".  Lampen stod på gravstedet af en helt bestemt årsag.  - Vi havde købt en meget smuk lampe til Holger med lys i, som var perfekt til gravstedet. Det sidste halve år sov han med lys på hospitalet, så jeg tænkte, at han ikke skulle ligge i mørke. Lampen havde stået der i fire dage, og så var den bare væk, fortæller Inge Juul Hansen til BT.  - Man skal jo vide, at det gør ondt på de mennesker, det rammer. Man er i sorg, og så rammer det endnu hårdere, fordi man ikke har overskud til at klare det, siger hun.  Inge Juul Hansen besøger gravstedet hver dag og har ikke tænkt sig at gøre mere ved sagen.  - Måske var den for dyr, men intet er for dyrt til Holger. Jeg orker ikke at anmelde tyveriet eller søge erstatning. Jeg skal bare videre, og jeg vil ikke græde mere over det, siger hun til BT.  I BILLED-BLADET denne uge fortæller Inge Juul Hansen om savnet af Holger, hvordan hun besøger hans grav tre gange om dagen, og om hvordan hun mindes sin kære mand gennem 47 år.   ";Torsdag, 16. maj 2013
Video: Smukke kvinder til modefest; Stiletternerne var tårnhøje, og designerkjolerne svøbte sig smukt om landets smukkeste kvinder, da dørene blev slået op til den allerførste ELLE Style Awards. Den eksklusive modefest fandt sted i Skuespilhuset i København, og mens solen gik ned, festede flere end 400 VIP-gæster sammen. Først var der dækket op til udsøgt middag med udsigt til vuggende vand, herefter blev de 15 prestigefyldte priser uddelt til showet, hvor Pernille Rosendahl og Adam Duvå Hall var værter, og til sidst blev efterfesten sparket i gang for de mange modegæster. Se stjernerne på stribe her:    SE OGSÅ BILLEDERNE:ELLE Style Awards: Se gæsterne på den sorte løber på elle.dk ;Torsdag, 16. maj 2013
Brødrene Olsen har tjent kassen;" - Vi behøver ikke løfte en finger resten af vore dage. Vi er dem efter ABBA, der har tjent flest penge på at vinde Melodi Grand Prix, siger Jørgen Olsen til Jyllands-Posten.  Han og lillebror, Noller, vandt i 2000 i suveræn stil det europæiske melodi grand prix i Stockholm med sangen ""Fly on the wings of love"". Kærlighedsvingerne har siden båret dem ind i en misundelsesværdig tilstand som stenrige musikere. - Det var som at få en raket bagi, siger Jørgen Olsen til Jyllands-Posten om sangens effekt på deres på det tidspunkt lidt stillestående karriere. Brødrene var i 2000 henholdsvis 50 og 46 år. De havde været i branchen i årevis og periodevis med flot succes. Men ingenting i forhold til alt det, der fulgte den aften i Cirkusbygningen, da de vandt det danske melodi grand prix. Otte gange havde de prøvet at deltage, heraf tre gange med Jørgen Olsen som solist. De var slet ikke forberedt på sangens virkning.  - Før vi gik på i Cirkusbygningen, havde jeg det så dårligt, at jeg måtte ud at kaste op, for jeg vidste ikke, om de ville buhe os ud på grund af vores alder, men vi blev virkelig båret på vingerne af kærlighed af publikum, fortæller Jørgen Olsen. I Stockholm viste det sig, at resten af Europa var mindst lige så vilde med de danske brødre, og medgangen er fortsat.  - Jeg havde ikke i min vildeste fantasi troet, at vi stadig ville være så populære 13 år efter. Vi farer rundt og spiller i det meste af Europa, laver fjernsyn her og der  og kommer lige fra USA, hvor vi har lavet en ny cd, siger Jørgen Olsen til Jyllands-Posten.      ";Torsdag, 16. maj 2013
Medina kåret til Årets Stilikon; Stilige kendisser, fashionistaer og markante skikkelser fra den danske modebranche var tirsdag aften samlet til uddelingen af ELLE Style Awards i Skuespilhuset i København. Det var første gang, den internationalt anerkendte modeprisuddeling blev afholdt i Danmark, og der blev uddelt priser inden for 15 kategorier til de dygtigste danske modefolk, bedste brands og mest markante stilikoner. Kategorien ELLEs Læserpris fokuserer på et stilikon, der har sat modedagsordenen i 2012, og som har været dygtig til at tage tidens trends og tendenser til sig uden at gå på kompromis med sin personlige stil. Årets stilikon har således med sin personlige stil skabt et genkendeligt univers, der beundres af ELLEs læsere. Ikke overraskende var der kommet flest indstillinger på altid stilfulde Caroline Fleming, Christiane Schaumburg-Müller O’Connor og Medina, som var de tre nominerede i kategorien. SE BILLEDERNE:Se de mange flotte gæster til ELLE Style Awards i galleriet på ELLE.dk her! SE VIDEOEN:BILLED-BLADET var også med til festen - se den flotte video her! Aften bød på andre modepriser – se hvem som vandt herunder: Årets brandDesigners Remix Årets designerLene Borggaard Årets modefotografOliver Stalmans Årets smykkebrandOle Lynggaard Copenhagen Årets sangerindeOh Land Årets mandNikolaj Lie Kaas Årets danske stylistDorothea Gundtoft Årets danske modelNadja Bender Årets danske makeupartistZenia Jæger Årets danske hårartistHenrik Haue Årets skuespillerindeTrine Dyrholm Årets cool kvindeSusanne Bier Årets internationale designerMaria Grazia Chiuri og Pierpaolo Piccioli for Valentino ELLE-prisenJacqueline Friis-Mikkelsen ;Torsdag, 16. maj 2013
Silas Holst: Jeg skal have børn indenfor fem år; At runde 30 år har sat en masse tanker i gang i danseren Silas Holsts hoved. For det er nu, at smøgerne skal kvittes og skiftes ud med en elektronisk cigaret, som han ryger lystigt på under hele mit interview med ham, det er nu de ekstra kilo skal tabes, og fremtiden for alvor skal til at gælde. - Nu skal jeg finde ud, hvad jeg skal i livet. Mit fag er jo ikke ligesom at være bygningsingeniør eller konditor, hvor fremtiden ligger fast. Jeg synes, at udfordringerne er fede, når jeg får dem, men jeg har hele tiden tanken om, hvad jeg skal gøre, hvis telefonen holder op med at ringe. Jeg har en kæmpe angst for freelancelivet, og jeg er meget urolig for det, men jeg har samtidig så tilpas en doven side, at det er fint nok, at jeg skal kæmpe for det, siger Silas Holst, der afslører, at han altid har haft en drøm om at overtage sin mors danseskole, hvis alt andet glipper. LÆS OGSÅ:Silas Holst er lykkelig for at skulle giftes med kæresten Johannes Nymark. Læs om forlovelsen Midt i talestrømmen kommer han med en hurtig undskyldning om, at han taler for meget, selv om det i virkeligheden er det, vi er her for. For han har været alene hjemme og ikke talt med nogen i to dage, og har virkelig haft brug for bare at snakke, kan han mærke.  Det er dog ikke, fordi Silas Holst mangler én at snakke med. For ham har han heldigvis fundet i kollegaen Johannes Nymark, som han skal giftes med til sommer. Og snakken består ikke kun af hverdagens ligegyldigheder men også om det er på tide, at de to sætter børn i verden. - Lige nu står børn øverst på ønskelisten. Det SKAL ske indenfor de næste fem år. Jeg har ikke lyst til at blive ved med at leve et narcissistisk liv, så jeg VIL bare have børn. Det var også det eneste minus, jeg havde, da jeg fandt ud af, at jeg var homoseksuel: ’Fuck, så får jeg ikke børn’. Men så må vi finde en løsning, om det bliver at finde en rugemor i USA eller at finde en veninde, som også ønsker børn, siger Silas Holst. Fokus på homoseksuelles rettigheder Men selv om der er masser af god vilje hos det unge homoseksuelle par, så ved danseren godt, at det ikke ligefrem er nemt at blive forældre med en anden seksuel orientering i et land som Danmark, og det ærgrer ham rigtigt meget. - Jeg går ikke forrest i paraden, og råber i mikrofon, men jeg synes da, at det er frygteligt sørgeligt, at vi ikke er kommet længere i Danmark end, at vi er det samme sted, som vi var for 50  år siden med homoseksuelles rettigheder. Vi er jo ikke noget udviklingsland, men det er stadig rigtigt svært at få lov at adoptere som homoseksuel, siger han. Det har dog aldrig været tilfældet for Silas Holst, at han ærgret sig over, at det blev hans vej i livet at elske mænd. For generelt har omverdenen taget godt imod især hans åbenhed omkring det, men det kan det stadig få ham op af stolen, når han møder en fjendtligt syn på det, der er så naturligt for ham. - Jeg er ikke ked af at være homoseksuel, og jeg synes ikke, det er svært. Jeg arbejder jo også i showbiz, hvor det er meget normalt, og heldigvis bor jeg i København og ikke i Mellemøsten. Jeg kan dog stadig blive sindssygt provokeret af folk, der er homofober eller racister, for jeg forstår ikke, man kan have så lavt til loftet, siger Silas Holst. Silas Holst er netop blevet valgt til hovedrollen som Danny Zuko i Tivolis genopsætning af musicalen Grease, der får premiere i februar 2014. LÆS OGSÅ:Både Silas Holst og Peter Mygind er gået til kamp mod mobning i hvert deres TV-program ;Torsdag, 16. maj 2013
Sarah Grünewald viste kæresten frem; Der var både rockede toner og amoriner i luften, da den nye vært til ”Vild Med Dans”, Sarah Grünewald, i går kunne præsentere sin nye kæreste. Det skete til koncerten med rockikonet Bruce Springsteen. Sarah Grünewald har kendt Rasmus Backhaus i halvanden måned, men først i går fik han lov at komme med ud i blitzlyset. - Vi har jo ikke kendt hinanden mere end halvanden måned. Så det er jo ganske nyt, fortalte den nyforelskede TV-vært. Sarah Grünewald formår i øvrigt at bevare gode forhold til sine ex´er. For bare en uge siden hyggede hun sig til Zulu Awards på Christiania med sin tidligere kæreste, Mattias Hundebøll, som er rockmusiker. ;Onsdag, 15. maj 2013
Jørgen de Mylius udnævnt til ridder; Det er ikke mange gange om året, at dronningen kan udnævne personer til riddere af Dannebrogordenen, som har gjort en særlig indsat for popmusikken. Men når man trofast har givet lytterne glade pop-hits gennem 50 år, skal det bemærkes. I hvert fald kan radioværten Jørgen de Mylius nu kalde sig for ridder af Dannebrogordenen. - Ja, god popmusik kan føre til meget, fortæller den glade modtager, som ikke havde ventet den fornemme udnævnelse. - Det er ikke noget jeg har arbejdet på i 50 år, men det glæder mig da, at der er blevet lagt mærke til min indsats, fortæller Jørgen, som i skrivelsen fra Hoffet, opfordres til at opbevare ordenen på et godt og sikkert sted. Ordenen skal i øvrigt leveres tilbage til Hoffet, når modtageren dør. ;Onsdag, 15. maj 2013
Rod Stewart på steroider; Rockpop-stjernen, Rod Stewart, var i slutningen af 1980'erne afhængig af steroider for at kunne synge, skriver Ekstra Bladet. Uden steroiderne kunne hans stemmebånd ikke slappe af, og derfor ville han ikke have været i stand til at gennemføre sine turneer.  - Steroider fjerner hævelsen i alle membraner i kroppen - også i ens lem - og det er det, du tager, hvis du er i knibe og ikke kan synge før et show, forklarer Rod Stewart ifølge Ekstra Bladet.  Udover slappe organer havde steroiderne dog også en anden uheldig effekt.  - En aften på scenen i Sheffield troede jeg, at jeg var i køkkenet med min mor, fordi steroiderne havde ædt et hul i min mave. Jeg havde indre blødninger og hallucinerede. Gad vide, hvad publikum tænkte om det!, siger han.    ;Onsdag, 15. maj 2013
Sarah Zobel kalder til orden på den røde løber; Nu kommer Sarah Zobel med et opråb til god skik og orden, når danskerne bevæger sig til festlige arrangementer. Forleden deltog hun ved det stort anlagte Zulu Awards i Den Grå Hal på Christiania, og her fik hun en oplevelse, der gjorde stort indtryk. - Hey, hvad sker der? Jeg blir nødt til at komme ud med det!, brøler Sarah Zobel på sin blog. - Hvad sker der, når en fyr vælger at troppe op på den røde løber til Zulu Awards, med en pose ostepops i hånden? Hvorfor har ingen fortalt ham, at det er forbudt:-) - Der er da en grund til, at den røde løber er lagt ud. Nemlig for at vise, at arrangementet er noget særligt. At der er forskel på hverdag og fest. Og vi ved godt alle sammen, hvor grim en pose ostepops er ik?, revser kendissen videre, og drager samtidigt en parallel til en familiefest for nyligt. - Når jeg går til 80 års fødselsdag hos min mormor her forleden, så kommer alle i pænt tøj. Slips, skjorter og nederdele. 10 personer. Stille og roligt. Men man respektere jo den eller dem der skal fejres, ved at gøre lidt ekstra ud af det. Og det hjælper en pose ostepops altså ikke med… - Hygge-middag, award show eller fødselsdag. Ankom uden chips i hånden. Det ser sgu pænest ud:-), slutter kendis-psykologen på sin blog. ;Onsdag, 15. maj 2013
Thomas Helmig overrasker i Afghanistan; Den danske krigsindsats i Afghanistan er snart slut, og det sidste hold danske soldater har fået en ekstraordinær oplevelse midt i deres farefulde hverdag. I slutningen af april dukkede Thomas Helmig pludselig op i den danske lejr, og gennem en hel uge sang og spillede han sine mange hits for soldaterne. - Det er større, end jeg overhovedet havde forestillet mig. Det er som at være på Mars for mig - en helt anden verden, fortæller popikonet. Han har aldrig selv prøvet at være soldat, så han fik sig en ordentlig én på opleveren under opholdet i Helmand-provinsen. Således fik han både lov til at sidde i i cockpittet på det lodret startende og landende militære Osprey-fly, ligesom han kørte i flere forskellige militære køretøjer. - Jeg ville da lyve, hvis jeg sagde, at det ikke var samtlige drengedrømme, der gik i opfyldelse, fortæller Thomas Helmig på en video som Forsvaret har lavet i forbindelse med hans besøg i Helmand. Besøg Forsvarets hjemmeside og se videoen her!   ;Onsdag, 15. maj 2013
Silas Holst: Derfor endte jeg i voldeligt forhold; I dag har den 30-årige danser Silas Holst vundet i kærlighedens lotteri. Han skal snart giftes med kæresten igennem to år, kollegaen Johannes Nymark. Men inden han fandt sit livs kærlighed, måtte danseren gå så grueligt meget igennem. En af stationerne på rejsen var et forhold til en voldelig mand, som Silas Holst beskriver i bogen Silas – bag dansen. - Man søger jo selv sådan noget, og man vælger jo også selv at gå tilbage til det, fordi der så er én, der styrer dig. I lang tid mistede jeg jo også kontakt med min familie og mine venner. Det har jeg det stadig svært med, og jeg får nogle gange impulsivt lyst til at sige undskyld til dem, siger Silas Holst. LÆS OGSÅ:Silas Holst indrømmede gerne, at han var forelsket i dansepartneren Laura Drasbæk, da de konkurrerede sammen i Vild med dans Han valgte at være helt ærlig over for sin nuværende kæreste og fortalte om de tæsk, han havde fået på en af deres første dates. ’Nærmest som en hygge-historie’, som Silas Holst selv beskriver det. Det var dog ikke nok til at skræmme den potentielle bejler væk, og forhindre amorinerne i at blomstre. - I dag kan man jo næsten blive helt bange for, at det hele bare er en drøm, og derfor hænger jeg mig heller ikke, at jeg havde en kæreste, der slog mig. Jeg skulle nok alt det igennem for at finde ud af hvor heldig og privilegeret, jeg er i dag, siger Silas Holst. Har stærke venskaber Selv om han også åbent har fortalt i bogen og senere i TV2-dokumentarserien Silas’ opgør, at han blev mobbet gennem alle sine folkeskoleår og havde svært ved at få venner, så er det langt fra den beskrivelse, som passer på danseren i dag. For i dag har han et godt bagland i ryggen, som især er præget af stærke venskaber med kvinder. - Kvinder betyder meget for mig, og jeg har næsten kun kvinder omkring mig. Jeg er meget glad for kvinder, og jeg synes ofte, de er længere fremme i skoene, end mænd er. De er afklarede med deres følelser, og mere fremme på beatet. De har et større overblik, og kan arrangere alting i løbet af to minutter og med et barn på armen. Jeg beundrer kvinder for deres evne til at multitaske, og jeg synes, de er smart sat sammen, siger Silas Holst. Det er ikke helt den samme beskrivelse, han finder frem omkring mænd. For her er tilgangen til verden helt anderledes i danserens optik. - Der er stor forskel på mænd og kvinder.  Mænd er mere lige ud af posen, og det fede er selvfølgelig blandingen af mænd og kvinder. Nu kommer jeg nok til at fornærme nogen, men jeg synes, at mænd er mere dyriske og primitive, og de tænker tit med pikken. Det er nok min generelle opfattelse, og begge dele kan selvfølgelig være både sjovt og skønt, siger Silas Holst. Silas Holst har netop fået hovedrollen som Danny Zuko i Tivolis genopsætning af musicalen Grease, der får premiere i februar 2014. ;Onsdag, 15. maj 2013
Emmelie tager Danmark overbevisende videre til finalen;" Her til aften kunne omkring 11.000 feststemte tilskuere heppe med, da vores store Grand Prix-håb Emmelie de Forest sendte Danmark videre til finalen på lørdag i Malmø Arena. Det var en udhvilet og temmelig fattet Emmelie, der på den store dag fortalte, at hun var klar til den store semifinale-aften ved den direkte TV-transmission fra Malmø i Sverige. Og den barfodede dansker var da også blevet spået høje odds på forhånd, og mange bookmakere har sågar Emmelie som den store finale-vinder på lørdag. Men i aften skal vi blot glæde os over, at Emmelie og hendes hold performede nummeret ""Only Teardrops"" til topkarakterer, og nu er videre i det Internationale Melodi Grand Prix. LÆS MEGET MERE om Emmelie de Forest her Det var de deltagende landes TV-seere sammen med en udpeget jury fra hvert land, der afgjorde, hvilke 10 finalister, der skulle gå videre til den store finale på lørdag den 18. maj. Og her var Emmelie de Forest altså én af de 10 finalister, der sikrede sig en plads. Selvom Eurovision Song Contest bliver afholdt i Malmø, bliver København ikke snydt for at opleve festen. Når det store finale-show går i luften lørdag aften, bliver det samtidig vist direkte på storskærm på Københavns Rådhusplads. Så hvis du vil være med til at heppe Emmelie til sejr, så kunne Rådhuspladsen i København være stedet for dig. Herunder er listen over deltagerne i første semifinale:     1 Østrig Natália Kelly - Shine     2 Estland Birgit - Et Uus Saaks Alguse     3 Slovenien Hannah - Straight Into Love     4 Kroatien Klapa s mora - Mižerja     5 Danmark Emmelie de Forest - Only Teardrops     6 Rusland Dina Garipova - What If     7 Ukraine Zlata Ognevich - Gravity     8 Holland Anouk - Birds     9 Montenegro Who See - Igranka     10 Litauen Andrius Pojavis - Something     11 Hviderusland Alyona Lanskaya - Solayoh     12 Moldova Aliona Moon - O Mie     13 Irland Ryan Dolan - Only Love Survives     14 Cypern Despina Olympiou - An Me Thimasai     15 Belgien Roberto Bellarosa - Love Kills     16 Serbien Moje 3 - Ljubav Je Svuda ";Tirsdag, 14. maj 2013
Mascha Vang: Nu er jeg enlig mor; Mascha Vang, der siden 2009 har været kædet sammen med Kiesa, forklarer på sin blog, at hun er flyttet fra ham. - Sagen er den, at jeg er blevet enlig mor, og har været det længe. Da Hollie Nolia var 3 mdr. gammel, valgte jeg at det var bedst vi flyttede. Så det gjorde vi i påsken, og bor nu alene. Det har selvfølgelig ikke været let, forklarer Mascha, der nu er alene med sin 7 måneder gamle datter. - Det har jo, som man sikkert kan forestille sig, været en stor omgang at skulle stå alene med en nyfødt der havde kolik, og samtidig finde lejlighed, flytte og holde barnedåb, forklarer Mascha, men er alligevel fortrøstningsfuld: - Men alt er lykkedes, og kunne jeg klare det, kan jeg klare alt. ;Tirsdag, 14. maj 2013
Tina Lund forkælet af sin mand;" Allan Nielsens besøg på natklubben Dronning Louise i Esbjerg, hvor han festede med blandt andre Putte Thomsen fra ""Singleliv"" er ikke noget, der fylder i ægteskabt mellem Tina Lund og Allan Nielsen. Tina Lund har på sin Facebook forklaret, at man skal stå sammen i både medgang og modgang i et ægteskab. Presseomtalen af byturen i Esbjerg har ikke rokket ved Tinas følelser for Allan. - Nej, der er ikke mere i det, og jeg har ikke andet at sige om det, end hvad jeg skrev på Facebook. Allan og jeg har det fint, og den episode fylder ikke noget. Vi har lige haft en skøn weekend sammen netop i Esbjeg, hvor jeg har redet stævne. Vores lille søn Louis var med, og han prøvede for første gang at sove sammen med mig i lastbilen, som vi bor i til stævnerne. Det gik fint, og vi har det rigtig godt allesammen, forklarer Tina og tilføjer: - Vi besøgte Allans forældre i Esbjerg, og det var super hyggeligt. Vi var allesammen en tur på Fiskerimuseet, hvor Louis var meget opslugt af at se på fiskene. Det er sjovt nu, hvor han bliver mere og mere bevidst om tingene, fortæller Tina Lund til BILLED-BLADET - og tilføjer: - Og jeg blev rigtig forkælet af Allan og Louis, der gav mig fine gaver på min første mors dag. Det var skønt og sjovt at have mors dag for første gang.       ";Tirsdag, 14. maj 2013
Winding Refn skyder med skarpt;" Man kan roligt sige, at Nicolas Winding Refn ikke prøver at gøre sig fortjent til filmbranchens store fedterøvstillæg med det interview, han giver i det nyeste nummer af filmmagasinet EKKO. Få dage før årets filmfestival i Cannes åbner, sender den danske guldpalme-kandidat en stribe svinere afsted mod nogle af filmens største koryfæer.  Harrison Ford får at vide, at han ligner én, der har sniffet lidt for meget kokain, efter at et planlagt samarbejde ikke blev til noget. Og Nicolas Winding Refn hævner sig også på Robert de Niro, der brændte ham af i et andet projekt, ved at give ham følgende beskrivelse med på vejen: ""Han kom i sin regnfrakke og lignede en mand, der går på pornobar, en pornobiografsmand med hatten helt ned over ørerne"".  Heller ikke landsmanden og rivalen, Lars von Trier, går ram forbi. Da denne for to år siden var årsag til en kæmpeskandale i Cannes med sine nazi-udtalelser, var Nicolas Winding Refn lynhurtig til at lægge afstand til ham. Nu indrømmer han, at han kun gjorde det for at gavne sin egen karriere.  - Men Lars ville jo have gjort det samme. Det er ikke så forskelligt fra de ting, Lars har gjort for at få den status, han har i dag, siger Nicolas Winding Refn, som i øvrigt ikke har høje tanker om von Trier.  - Det er ligesom med The Rolling Stones. Man tænker: Er det ikke på tide at gå på pension?"", mener han og betegner sig selv som en krigsherre i en benhård, international filmbranche, hvor alt handler om penge. Anders Fogh Rasmussen og Margaret Thatcher er hans forbilleder, og ligesom dem prøver han hele tiden at være ti skridt foran. Den tilgang giver ingen venner.  - Min bekendtskabskreds består udelukkende af folk, jeg kan fået noget ud af rent arbejdsmæssigt, indrømmer han.  Sidste år vandt Nicolas Winding Refn prisen som bedste instruktør for ""Drive"" i Cannes. I år deltager han i hovedkonkurrencen med sin nyeste film ""Only God Forgives"".  ";Tirsdag, 14. maj 2013
Flot pris til Thomas Vinterberg;" Thomas Vinterberg får sin velfortjente del af rampelyset på årets filmfestival i Cannes. Dels er han formand for juryen i festivallens fornemme sidekonkurrence ""Un Certain Regard"", og nu har EU-kommissionen meddelt, at man under festivallen  tildeler den danske filminstruktør EUs Mediapris for 2013. - Thomas' film er aldrig almindelige. De er altid tankevækkende, smukt fortalt og smukt spillet, begrunder EUs kommissær for kultur, Androulla Vassiliou, valget af danskeren.  Prisen gives til bedste nye filmprojekt med salgspotentiale, der er berettiget til støtte fra EUs filmprogram Media, skriver Ekstra Bladet. Thomas Vinterberg får prisen sammen med medforfatter, Tobias Lindholm, og producer Sisse Graum fra Zentropa, for deres nye projekt ""Kollektivet"". Filmen handler om livet i et dansk kollektiv i 1970'erne og skal produceres næste år.  Vinterberg og Lindholm skrev også filmene ""Jagten"" og ""Submarino"" sammen.   ";Tirsdag, 14. maj 2013
Sarah Louise: Se min gravide mave; På Sarahs blog finder man et billede af hendes fine struttende gravide mave, og selvom den er fin og rund, er modellen alligevel lidt tøvende omkring størrelsen af maven. Ifølge Sarah er der nemlig stor forskel på hendes første graviditet og nu, og selvom hun er i 20. uge, synes hun ikke helt maven vokser hurtigt nok. - Min mave er ikke rigtig vokset siden uge 14-16 og jeg har heller ikke rigtig taget på. Jeg tror simpelthen, at manglen på søvn og evig aktivitet med Albert, er grunden til jeg ikke har taget mere på. Sarah Louise er dog rigtig glad for graviditetsforløbet og har det ok med ikke at tage så meget på denne omgang. - Sidste år havde jeg allerede taget 4 kg på, på dette tidspunkt. Min graviditet er indtil videre fuldstændig perfekt:) meget forskellig fra sidste års graviditet:) Følg Sarah Louise og se billedet af hendes struttende gravide mave på hendes blog. ;Tirsdag, 14. maj 2013
Emmelie de Forest tænker på far; - Jeg ville ønske, min far kunne se mig, siger Emmelie de Forest til BT forud for aftenens semifinale i det europæiske melodi grand prix i Malmø.  -Jeg ved, det lyder som en kliche. Men han ville have været rigtig stolt at mig nu. Han havde altid mine demo-cd'er på sig, som han spillede for alle, han kendte.  Svenske Ingvar de Forest havde længe haft dårligt hjerte, da han i september 2010 døde af hjertestop. Den 20-årige Emmelie de Forests forældre blev skilt, da hun var helt lille. Hun voksede op hos sin danske mor i Mariager, men havde et tæt forhold til sin far. - Jeg ville virkelig ønske, at han kunne se mig i alt det her, for han elskede Melodi Grand Prix, siger Emmelie de Forest, der tit rejste til Sverige for at besøge sin far sammen med sin bror, Daniel, 22 år. Her fik de også et nært forhold til deres tre svenske halvsøskende. 13 svenske familiemedlemmer dukker i aften op i Malmø for at heppe på hende.  Emmelie de Forest har i mange år sunget i gospelkor med sin mor, men også faderen var musikalsk og spillede meget på mundharmonika. - Jeg har mange minder om min far, der altid spillede for mig, da jeg var yngre. Min far har altid opfordret mig til at være kreativ og musikalsk. Det har min mor også. De har taget mig med til masser af koncerter, også klassiske. Og min far sørgede også altid for at tage os med rundt til museer og give os svenske bøger og musik, fortæller hun til BT.   I Ekstra Bladet lover Emmelie de Forest, at hun vil give alt, hvad hun har i sig i aften. - Jeg glæder mig. Meget! Og jeg kan mærke, at jeg er mere og mere spændt, siger hun til avisen og forsikrer, at hun nok skal få has på nervøsiteten. - Jeg skal bare være mig selv. Synge sangen. Virkelig leve mig ind i den. Give alt, hvad jeg har i mig. Jeg vil bare være i nu'et og være ærlig, fastslår hun.   ;Tirsdag, 14. maj 2013
Camilla fra Redningskvinder: Mor begik selvmord; Den 36-årige mor til to er uden tvivl bygget af noget særligt. Selv er paramediciner Camilla Hjorth Hansen, der er kendt fra TV3-programmet Redningskvinder ikke et øjeblik i tvivl om, at hendes forhistorie har ført hende ind i den ambulance, hvor hun befinder sig så godt. – Jeg føler mig privilegeret. At jeg får lov til at hjælpe andre og gøre en forskel. Det er nok min måde at betale tilbage for alt det, jeg har fået fra min farmor og farfar. Jeg har været heldig. Det er jo deres skyld, at jeg er blevet, som jeg er, siger hun. Komikeren Geo blev ramt af kræft, men hans lille 4-årige datter passede på ham – læs historien på udeoghjemme.dk Bedsteforældrene blev Camillas redning Camilla var knap to år, da hun flyttede ind til sine bedsteforældre. Hun voksede op hos dem i Hellerup ved København med eftermiddagskaffe og varm mad klokken 18. Det var dem, som hver dag sørgede for, at hun ankom til skole i kjole og med lektierne i orden. Dem, som gav hende faste rammer. Og dem, som reddede hende. – Hvis det ikke var for dem, var det da nok gået galt, som hun selv siger. Camillas forældre var begge kunstmalere i 1970’erne. Da de fik den lyshårede Camilla med de runde kinder, lignede de en lykkelig lille familie. Men Camillas mor var ramt af en uhyggelig fødselsdepression. En dag satte moren sin etårige datter i kravlegården for derefter at forlade hjemmet. Hun gik op til byens posthus, hvor hun ventede, mens hun kiggede op ad vejen. Da der kom en lastbil, kastede hun sig ud foran den. Hun kunne ikke længere klare livet. Melissa fra De unge mødre blev hurtigt voksen - allerede da lillebroderen blev alvorligt syg – læs historien på udeoghjemme.dk – Min far fik beskeden på sit arbejde, og det første, han frygtede, var selvfølgelig, om jeg havde været med, siger Camilla, som har fået sin barske start på livet genfortalt senere. Camillas mor begik selvmord Hun kender historien og fortæller den selv uden selvmedlidenhed eller bitterhed. Det er bare hendes vilkår. – Alle har en historie. Det tænker jeg over hver gang, jeg møder folk i mit arbejde. Det gør nok, at jeg er god til at komme helt tæt på alle slags mennesker uden at træde dem over tæerne. Camillas mor døde ikke den dag foran posthuset. Men hun mistede sin højre arm i ulykken. Efterfølgende kom hun i behandling og blev indlagt på psykiatrisk afdeling. Men sygdommen udviklede sig alligevel. Hun blev manisk, skilt fra Camillas far, og til sidst tog hun tilbage til sit hjemland, Norge, hvor hun med piller gjorde det endeligt forbi. I et afskedsbrev skrev hun, at hun elskede sin familie, men at hun bare ikke kunne finde ud af livet. Camilla var halvandet år, da hun mistede sin mor. – Mange synes simpelthen, det er så strengt. Men jeg har det okay med det. Hun var jo syg, og det var hendes eneste løsning, siger Camilla, som i en kort overgang boede hos sin far. En mand, som hun elsker meget højt, men også en mand, som dengang ikke kunne magte et lille barn. Heldigvis stod hans forældre - Camillas farmor og farfar - klar med åbne arme og faste rammer for den lille pige. Og det har gjort hende til den hun er. ;Tirsdag, 14. maj 2013
Bossen lever sundt; Når Bruce Springsteen i aften giver koncert i Parken, vil der kun være sunde mad- og drikkevarer bag scenen, skriver BT i dag. Den 63-årige rockstjerne har forlængst løbet hornene af sig, hvad angår det vilde musikerliv med sprut og damer ad libitum. Musikstjerners krav til, hvad der skal befinde sig i deres omklædningsrum backstage kan være heftige, men Bossens krav vil få selv de helligste sundhedsapostle til at nikke anerkendende.  BT kan afsløre, at Bruce Springsteen blandt andet forlanger fire kanel-rosin bagels, seks pakker yoghurt af mærket Stonyfield, seks dåser koffeinfri Coca-Cola og fire 1 liters flasker med vand af mærket Poland Spring. Derudover skal der være kurve med frisk frugt, som skal indeholde bananer, jordbær og blåbær. Dertil kommer et stort udvalg af te og proteinpulver.  Endelig forlanger han, at der er en blender, seks kaffekrus og nogle helt bestemte røde kopper. Alt i alt rimelige krav, der næppe giver arrangørerne røde knopper.  Bruce Springsteen lod sig i går se foran Hotel D'Angleterre i København, hvor han bor under opholdet. Han var i højt humør og skrev gladeligt autografer til de heldige, der tilfældigvis var til stede.  - Det er skønt at være her igen. Jeg er vild med København, sagde han til BT.    ;Tirsdag, 14. maj 2013
Mærsk i Hall of Fame;" De legendariske skibsreder, Mærsk Mc-Kinney Møller, der døde sidste år, har fået en fornem anerkendelse i USA. Han blev i sidste uge optaget i den amerikanske Annual International Maritime Hall of Fame i New York.  BT skriver, at det skete ved en ceremoni i sidste uge, hvor 400 branchefolk var samlet.  En række andre betydningsfulde personligheder blev ved samme lejlighed optaget i Hall of Fame. Det er ifølge World Maritime News tyvende år i træk, at nye medlemmer med særlig betydning for shippingbranchen bliver optaget i klubben. Foruden Mærsk Mc-Kinnney Møller var i det i år blandt andre New Yorks borgmester, Michael Bloomberg, som fandt nåde for bestyrelsen for havnene i New York og New Jersey, der udvælger de fortjenstfulde.  World Maritime News skriver, at optagelserne sker ""for at hædre de maritimt visionære, der gennem deres selskab, organisation eller arbejde på bedste vis har formået at tænke fremadrettet og dermed guide vores industri ind i det 21. århundrede"".  ";Tirsdag, 14. maj 2013
Angelina Jolie har fået fjernet begge bryster; Den 37-årige skuespiller Angelina Jolie har mere end en gang tidligere chokeret omverdenen med sin gøren og laden. Men denne gang har hun foretaget et næsten umuligt valg, som har gjort de fleste målløse: Stjernen har valgt at få fjernet begge bryster præventivt på grund af sin øgede genetiske risiko for at komme til at lide af brystkræft. Der har floreret vilde rygter om, at Angelina Jolie og Brad Pitt blev gift i julen 2012. Læs mere på ELLE.dk Det fortæller Brad Pitts forlovede i et indlæg i avisen New York Times. Indgrebet blev sat i gang tilbage i februar. Skuespilleren afslører samtidig, at lægerne har informeret hende om, at hun har 87 procents chance for at få kræft på et tidspunkt og med tanke på, at Angelinas Jolies mor døde som blot 57-årig af sygdommen, har hun altså ikke følt, at hun havde noget egentligt valg. Skuespilleren har nu valgt at stå offentligt frem om sin beslutning for at kunne hjælpe andre kvinder i samme situation, og informere dem om valgmulighederne. - Alle kvinder der læser dette, håber jeg, at det hjælper at vide, at du har valgmuligheder. Jeg ønsker at opfordre alle kvinder, især hvis du har haft tilfælde af brystkræft eller kræft i æggestokkene i din familie, til at opsøge den information og de eksperter, der kan hjælpe dig igennem denne fase af dit liv, og at træffe dine egne beslutninger på et informativt grundlag, skriver Angelina Jolie. Tættere på Brad Pitt Samtidig slår stjernen fast, at det svære valgt har bragt hende og hendes forlovede Brad Pitt tættere sammen som et par, og at hendes risiko for at udvikle sygdommen nu er faldet til blot fem procent. - Livet giver mange udfordringer. De, som ikke burde skræmme os, er de, som vi kan foregribe og kontrollere, skriver hun. Mads Mikkelsen store succes i udlandet har gjort ham til en tæt kollega med Angelina Jolie. Læs hvordan på billedbladet.dk Angelina Jolies mor, Marcheline Bertrand, døde i 2007 efter at have kæmpet mod kræft i æggestokkene i over syv år. ;Tirsdag, 14. maj 2013
Video: Klaus Riskær starter som praktikant;Klaus Riskær Pedersen begyndte mandag formiddag klokken 10 på et fem måneders praktikophold på Radio 24Syv i København.Riskær har været fængslet siden 2008, men løslades efter planen den 4. oktober i år.BILLED-BLADET var tilstede, da den fængslede iværksætter mødte pressen, og spontant fortalte om, hvordan det er at komme ud til en ny hverdag, hvor han nu skal være i erhvervspraktik, som en del af sin udslusning fra fængslet.;Mandag, 13. maj 2013
Michael Bundesen i fremgang; Siden blodproppen slog benene væk under Michael Bundesens liv, har man intet hørt fra ham. Han har de seneste to år gennemgået en intensiv genoptræning, som imidlertid nu ser ud til at bære frugt. Han har sendt en sms til BT via sin søn, Nikolaj, hvori han takker sine mange fans, der har ønsket ham tillykke: - Kære venner. Jeg vil gerne sige mange tak, fordi I sender gode hilsener på min fødselsdag. Det går fremad med min træning, og humøret er højt. Glæder mig til at se jer ude i det danske land. De bedste hilsener, Michael.  En fødselsdagshilsen fra hans gamle Shu-bi-dua-makker, Michael Hardinger, på Facebook udløste en lykønskningslavine fra fansene. I år er det 40 år siden, at Bundesen og Hardinger, optrådte sammen første gang. Siden skiltes deres veje, da Hardinger meldte sig ud af Shu-bi-dua og flyttede til USA.  Michael Bundesens hilsen antyder, at han måske snart er klar til at optræde igen. Og ifølge BT oplyser kilder i branchen, at bandet snart melder ud, hvornår de er klar til at gå på scenen igen.    ;Mandag, 13. maj 2013
Fin pris til Soulshock;" Carsten ""Soulshock"" Schack har grund til at smile ekstra bredt i disse dage. I morgen aften modtager den tidligere X Factor-dommer nemlig den eftertragtede BMI Award ved en stor fest i Los Angeles, skriver BT. Han har sammen med sin landsmand, Peter Biker, komponeret sidste års mest spillede sang i amerikansk radio. Nemlig ""International love"" sunget af Pitbull og Chris Brown. Den danske komponist og producer, der bor og arbejder i Los Angeles, kan ud over de givetvis massive indtægter fra hittet sole sig i anerkendelsen. - Det er en fantastisk glæde og ære, siger han til BT.  ";Mandag, 13. maj 2013
Danske Coco hitter i USA;" Verden ligger åben for Coco fra den københavnske soulpop-duo ""Quadron"", efter at hun har fået sit navn med i rulleteksterne til den ny storfilm ""The Great Gatsby"" med Leonardo di Caprio i hovedrollen. Den danske sangerinde med det fulde navn Coco Maja Hastrup Karshøj synger nummeret ""Where the Wind Blows"" på filmens soundtrack, som forventes at indtage andenpladsen på den amerikanske albumliste ""Billboard 200"", skriver Ekstra Bladet.  Superstjernen Jay-Z har produceret filmens lydspor, der også indeholder numre med blandt andre hans kone, Beyoncé, samt Lana Del Rey, Jack White og Jay-Z selv. Soundtracket udkom i USA sidste tirsdag, og ifølge Ekstra Bladet anslår Billboard, at omkring 100.000 amerikanere vil købe albummet i den første uge, og at det kun vil blive ovegået af af countrypop-gruppen, Lady Antebellum, der er aktuelle med ""Golden"".  Coco er altså i fint selskab, og herhjemme udkommer hun og ""Quadron"" med deres andet album ""Avalanche"" mandag den 3. juni.  ";Mandag, 13. maj 2013
Europa elsker Emmelie;" Emmelie de Forest må snart få kriller i maven og begynde at tro på sine sejrschancer i det europæiske melodi grand prix i Malmø på lørdag. I hvert fald hvis man skal bedømme hendes chancer ud fra den modtagelse, hun fik på den røde løber, da grand prix-ugen officielt blev indledt med en stor fest søndag i Operaen i Malmø.  Den 20-årige dansker høstede ifølge Ekstra Bladet aftenens suverænt største bifald, og de tilstedeværende ville ikke slippe hende igen. Det tog hende hele 45 minutter at tilbagelægge de 70 meter på den røde løber, hvor folk sang med, mens ""Only teardrops"" klingede ud af højtalerne.  - Det har været meget overvældende at gå her. Jeg har prøvet at gå på den røde løber før, men ikke en så stor en, smilede hun til Ekstra Bladet og medgav, at opbakningen lunede.  - Der er så meget god energi i det, når de siger, at de tror, jeg vinder. Nogle gange kan jeg godt tænke.. ku' det ske? Andre gange tænker jeg, at jeg lige må klappe hesten. Men mit første mål er, at jeg skal videre fra semifinalen på tirsdag, så jeg kan komme i finalen på lørdag, sagde hun.  Mens mange af de andre landes deltagere troppede op i outrerede outfits, henrykkede Emmelie de Forest i en helt enkel, lys sommerkjole.     ";Mandag, 13. maj 2013
Bossen er ankommet; I morgen spiller Bruce Springsteen i Parken og på torsdag i Boxen i Herning. Men allerede i går tjekkede den 63-årige verdensstjerne ind på Hotel D´Angleterre i København med sin omfangsrige trup. Ifølge Ekstra Bladet har han lejet hele det nyinstandsatte hotel. Og der er gode chancer for at støde på Bossen og hans slæng i byens gader. Han holder af København og har tidligere stillet sig op på Strøget ene mand med sin guitar og underholdt de forbipasserende. Efter sigende er han vild med at spise på La Buca på Godthåbsvej, og Ekstra Bladet vil også vide, at han agter at lægge vejen forbi verdens næstbedste restaurant, Noma. Danmark er sidste stop på Bruce Springsteens Skandinaviens-turné. Han og vennerne i ”The E Street Band” har lagt Norge og Sverige ned med en stribe formidable koncerter, der har fået såvel publikum som anmeldere til at skrige af begejstring.  ;Mandag, 13. maj 2013
Amy Winehouse forsøgte selvmord som barn; Med sin sjælfulde soulstemme sang Amy Winehouse  guddommeligt om sine personlige misbrugsproblemer, og nu viser det sig, at elendigheden ramte hende længe før verdensberømmelsen. En ny biografi af forfatteren, Chloe Govan, afslører, at Amy Winehouse allerede som ti-årig forsøgte selvmord. Anledningen var angiveligt, at hendes far nogle år forinden havde forladt hendes mor til fordel for en anden kvinde, skriver Ekstra Bladet. Hun begyndte at ryge hash, skære i sig selv, og til sidst tog hun en overdosis piller. En ven fandt den lille pige liggende bevidstløs med fråde om munden, men hun overlevede. Det gjorde Amy Winehouse til gengæld ikke, da hun i juli 2011 omkom af en alkoholforgiftning. Det var en den triste kulmination på mange års misbrug af sprut og stoffer. Den ny bog røber i øvrigt også, at hendes seksuelle debut foregik på et toilet med chefen på hendes første arbejdsplads.   ;Mandag, 13. maj 2013
Vejrvært siger undskyld;   Klimaet er på katastrofekurs. Det fastslår en amerikansk undersøgelse, som i sidste uge blev offentliggjort med den alarmerende nyhed, at indholdet af CO2 i atmosfæren er det højeste i adskillige milliarder år. Den nedslående oplysning har fået DRs vejrvært, Jesper Theilgaard, til at sukke dybt på sin facebookprofil. - Vores generation har ikke formået at løse de problemer, vi selv har skabt. Jeg er begyndt at skrive undskyldningen til mine børnebørn!, skriver han ifølge Ekstra Bladet i en længere opdatering. Det er ikke første gang, Jesper Theilgaard, råber vagt i gevær. Han har tidligere ladet sin bekymring skinne igennem, når han fortæller om vejret på TV.  ;Mandag, 13. maj 2013
Jimmy fra Zididada: Min far skred fra mig; Zididada-forsangeren Jimmy Coldings far forsvandt, da Jimmy var barn – men allerede inden da var han ikke en væsentlig del af Jimmys liv. Det fortæller han i et interview til FEMINA. Hans far er halvt inder, halvt yemenit, født englænder og opvokset i Yemen. Han flyttede til Danmark i starten af 1960’erne og mødte Jimmys mor. De flyttede til Ishøj, hvor han havde en masse arabiske og indiske venner, og dér, boede Jimmy så, de første fire år af sit liv. - Hvordan husker du den tid? - Jeg husker en far, der lå og læste avis på sofaen, og aldrig var til stede. Min mor og far bliver så også skilt et par år efter, og hun møder min stedfar, som hun køber hus i Farum sammen med. Min mor var enormt fokuseret på at skabe denne der perfekte familie, og det kan man ikke fortænke hende i. For min far drak meget, og han slog hende sgu også. Så hun var sådan: Så! Væk med det! Nu skal vi en anden vej. Barndommen har gjort ham stærk Senere mødt Jimmys mor en ny mand, men Jimmy havde det ikke godt med sin stedfar. Alligevel føler han, at hans barndom har gjort ham stærk. - Hvis du altid får at vide, at du er uduelig, ikke god nok, og alligevel kan se, at du faktisk slår til nogle steder – i den anden del af familien, og hos mine venner – så gør det dig bare stærkere. Mere hærdet. Du lærer at lukke af for de negative sider, man får jo alligevel ikke noget godt ud af det. For tro mig: Jeg har også i mit voksenliv tænkt: Åh, hvad kan jeg gøre for at komme ind i varmen? For eksempel når Zididada er blevet udelukket fra radiorotationen, fordi de ikke mener, at vi er en del af den ETABLEREDE musikscene. Men der er ikke noget at gøre. Hvis folk ikke kan lide dig, kan de ikke lide dig. You can’t please them all, siger Jimmy Colding til FEMINA. DR2-vært Ane Cortzen dyrker ikke sport og lader gerne vasketøjet flyde. Læs, hvorfor hun nægter at jagte perfektheden på femina.dk Da komikeren Geo fik kræft, fandt han ud af, at det ikke er sjovt at være kendt OG syg. Læs historien på femina.dk ;Mandag, 13. maj 2013
Ann Hjort: Drop fordommene; Hun har for længst opgivet at kigge på kvinder med lange ben. At dømme andre, der er anderledes klædt end hende selv.  Og at bruge tid på at ruge over de ting, hun ikke har. Den 56-årige skuespiller Ann Hjort vil gerne opfordre til, at vi alle giver slip på fordommene omkring omverdenen. - Man skal ikke dømme andre mennesker på deres udseende, for det handler ofte om egen usikkerhed. Vi skal se på hinanden uden fordomme, men det er jo det her med, at vi hele tiden sammenligner os med andre. Jeg kan da også godt se en kvinde på gaden og tænke, at jeg da utroligt gerne ville have hendes lange ben, men det ved jeg jo godt, at jeg aldrig får. Så det er spild af tid at blive ved med at stræbe efter det i stedet for at blive tilfreds med det, man har, siger skuespilleren. LÆS OGSÅ:Ann Hjort mener, at det er sværere at få roller jo ældre, hun bliver Som ung var hun kendt som den lille, kønne danser med den veltrænede krop. Det valgte hun selv at gøre et oprør over ved at være højtråbende og gøre sin stemme kras for at finde modsætningen. En naturlig del af det at være ung, siger hun i dag. I dag er hun mere i balance, og det er andre ting, der optager hende. - Det er vigtigt for mig at være sund, rask og glad, og  at der er latter i mit liv. Vi må aldrig glemme latteren eller at grine ligesom børn. Der er nok af bekymringer, og verden er da bestemt heller ikke nem rent politisk lige for tiden med finanskrise, jordens ressourcer, der bliver brugt op, og at vi bekriger hinanden, siger hun. Skal dele ideer Og det er netop på teatret, at Ann Hjort finder ind til den sanselighed, der er vigtig for hendes liv.  I dag har hun også valgt ikke at dømme kolleger, som har taget andre karrierevalg end hendes egne.  Hun har i stedet valgt at respektere, at de fleste omkring hende er dygtige til deres fag, og at det er godt at hjælpe hinanden i branchen. - Det er næsten små-religiøst, for jeg tror på, at det du giver fra dig, får du igen. Unge mennesker gør det jo også meget i dag, hvor vi som ældre generation ikke er så gode til det. Vi ville jo ikke sige til nogen, at vi har fået en ide af frygt for, at nogen ville stjæle det, hvor unge mennesker bare deler den med deres venner på Facebook. De bruger virkelig de nye medier til at dele noget viden, siger Ann Hjort. Skuespilleren er lige nu aktuel i familiemusicalen Rasmus Klump på Holbæk teater. Forestillingen indtager Tivoli i juni måned. LÆS OGSÅ:Vi danskere går rundt med en masse fordomme om hinanden. Læs hvilke på soendag.dk ;Søndag, 12. maj 2013
De unge mødre-Nanna holder pause; Nanna fra ”De unge mødre” skabte i forrige uge panik på sin facebookprofil, da hun kom med følgende udmelding: - Det var så det sidste vi har filmet, så nu går der umiddelbart længe før, man ser os igen. Lige pt har vi heller ingen tilrettelægger, så det er heller ikke fordi, der er planlagt nogen optagelser, forklarer den unge mor, ifølge realityportalen.dk. At Nanna er et populært ansigt i ”De unge mødre” kom tydligt til udtryk i de mange tilbagemeldinger og vredesudbrud fra hendes mange fans, som var utilfredse med den unge mors statusopdatering. Det viste sig dog, at Nanna stadig er en del af programmet, men blot tager en pause – selv forklarer hun det således: - Det er bare fordi vores tilrettelægger er sat på et andet program. Vi har lige fået en ny, men har ikke mødt hende endnu. Så indtil videre er vi stadig med i programmet, lyder slutkommentaren fra Nanna, ifølge realityportalen.dk. ;Søndag, 12. maj 2013
Cæcilie Norby: Jeg er forelsket i alle omkring mig; For 13 år siden mødte sangerinden Cæcilie Norby, der er kendt som jazzsangerinde og som forsanger i popbandet OneTwo, den svenske kontrabassist Lars Danielsson, som hun i dag danner par med og som er far til deres 12-årige datter. De to mødte hinanden, da de var på turne sammen. Pludselig tværs igennem musikken får hun øje på denne her svenske kontrabassist, der har et smil, som når langt ind i hende på en måde, hun ikke kan ryste af sig igen. Snuppede ham inden andre gjorde - Jeg blev bare forelsket. I hans smil. I hans væremåde. I hans måde at anskue livet på. Lars er en meget, meget positiv mand. Meget åben. Meget kærlig, fortæller hun og fortsætter: - Jeg gik så og lurede lidt på ham. Vi var af sted sammen på en turné. Og på et tidspunkt måtte jeg ligesom tage mig sammen og bekende kulør, inden der var andre, der snuppede ham. Du og Lars kom altså til at spille sammen, og så blev du forelsket, siger du. Men man forelsker sig vel ikke i alle dem, man spiller med? - Jo, man gør. Det er dét, man gør. Alle dem, jeg kan lide at spille med, har jeg været forelsket i. Når jeg står på en scene, er jeg forelsket i alle de mænd – og piger – der er rundt om mig. Så er der en stemning af passion og sensualitet. Og det skal der være. På det platoniske plan selvfølgelig. Musik uden sex, det holder ikke. Musik skal indeholde sensualitet, melankoli, længsel og passion, eller i hvert fald mindst én af de komponenter. Ellers siger musikken ikke nogen noget, siger hun. LÆS OGSÅ:Caroline Henderson: Livet har en udløbsdato. Læs hvordan hun tackler det på soendag.dk LÆS OGSÅ:Sanne Salomonsen har lagt planer frem til år 2015. På soendag.dk fortæller hun hvorfor ;Søndag, 12. maj 2013
Emmelie de Forest afslører detaljer fra showet; Forventninger er bestemt ikke små, når Emmelie de Forest skal på scenen og vise verden, at hun og Danmark er værdige deltagere i det store musikshow i Malmø. En opstrammet udgave af det show, som Emmelie de Forest gav til det danske Grand Prix er nu på plads. - Vi prøver at lave en næsten-kopi af det, vi lavede i Herning. Hele verden har været inde at se på Emmelie på nettet. De ved godt, hvad de vil have: De vil have det. Så at lave et helt nyt udtryk, vil være synd. For man skal også møde publikum på halvvejen, forklarer sceneinstruktør Niclas Bendixen til dr.dk/grandprix. - Det er strammet op. Jeg synes, det er en forbedret version. Det er bedre - men mere simpelt. Det passer bare rigtig godt til scenen, siger Emmelie selv. Se videoen herunder...  ;Søndag, 12. maj 2013
Har Daniel Agger tatovering med inspiration fra kongehuset?; Fodboldlandsholds anfører Daniel Agger, som til dagligt lever som professionel stjerne i den engelske klub Liverpool FC, har nydt et par dage i Danmark, og BILLED-BLADET mødte ham til en snak på tatoveringsfestivalen Copenhagen Ink Festival i Tap 1 på Carlsberg i København. Her blev Daniel Agger blandt andet spurgt, om han har hentet inspiration fra det danske kongehus, til  de mange tatoveringer der pryder den unge fodboldsspillers krop. Se videoen herunder og få svaret…  ;Søndag, 12. maj 2013
Cecilie Hother: Derfor skiftede jeg fra DR; I 2008 begyndte Cecilie Hother som vejr-vært på TV 2. I 2012 skiftede hun TV 2 ud med konkurrenten på DR. Og nu er den smilende vejrvært så vendt tilbage til udgangspunktet. Dog ikke som vejrvært, men som vært på TV 2s nye kanal TV 2 Fri. Hun fik et tilbud, som ’jeg simpelthen ikke kunne sige nej til’, siger Cecilie Hother til SØNDAG, og fortsætter: - Men jeg tænkte meget over det, siger hun. Hvor tit får man chancen for at starte en ny TV-kanal Fra 5. maj, hvor den nye kanal gik i luften har Cecilie Hother altså skiftet fem-døgns prognoserne, regn, sol og sne ud med tv om udeliv og indesysler, om hus, have, hobby og alt det, vi går og laver, når vi har fri. Og selv om Cecilie Hother har været glad for vejr-jobbet, så kunne hun ikke sige nej til tilbuddet om at blive vært på TV 2 Fri. – Jeg var glad for at være på DR. Det var jo dér, jeg havde drømt om at nå hen engang. Det var en drøm, der gik i opfyldelse. Men jeg har altid godt kunnet lide udfordringer. Jeg er ikke det mest tryghedssøgende menneske, der findes. Og hvor tit får man chancen for at være med til at starte en ny TV-kanal, siger hun. Jeg havde lyst til at prøve kræfter med noget andet Tilbuddet lagde sig så også lige op ad en anden drøm, Cecilie Hother gik med – nemlig drømmen om at prøve noget andet end vejrudsigter. – Ikke fordi der er noget i vejen med at lave vejr. Det synes jeg stadig er spændende. Men jeg havde bare virkelig lyst til at prøve kræfter med noget nyt. Så kan man måske mene, at jeg burde vælge noget mere trygt. Nu er jeg igen ansat i et produktionsselskab, som jeg var, da jeg lavede TV 2 Vejret. Det er en mere usikker karrierevej. Her ved man aldrig, hvad der sker. Det var også derfor, jeg skulle tænke mig grundigt om. Og ja, så har jeg altså sat mig selv ud på vippen – igen, siger hun. LÆS OGSÅ:Caroline Boserup stoppede på TV 2 efter skilsmissen med Rasmus Tantholdt. Her fortæller hun hvorfor hun valgte at sige endnu et job op – denne gang på Aftenshowet LÆS OGSÅ:Cecilie Hother har haft, hvad hun selv kalder en sigøjner-agtig barndom, hvor hun har gået i 5 forskellige folkeskoler. På soendag.dk fortæller hun, hvad det har betydet for hende ;Søndag, 12. maj 2013
Vild med dans-Ronnie gift i kronprinsparrets baghave; Vielsen fandt sted i Amaliehaven lige bag kronprinsparrets palæ på Amalienborg. Hvis kronprinsesse Mary og kronprins Frederik havde stukket hovedet ud af deres køkkenvindue kunne de have fulgt med, da Københavns integrations- og beskæftigelsesborgmester Anna Mee Allerslev sørgede for at få viet Ronnie og Nicolai borgerligt næsten helt efter bogen lige foran det store springvand i Amaliehaven. Blandt de godt 200 gæster, som blev sejlet til vielsen i kanalrundfartens store både, var flere af Handskemagers ”Vild Med Dans”-venner. Først og fremmest dansepartneren Saseline Sørensen men også Claudia Rex, Michael Olesen, Joakim Ingversen og Thomas Evers. - Det var en fantastisk vielse. Meget bevægende, sagde Ronnie og Nicolai næsten i munden på hinanden til BILLED-BLADET, da de efter en Champagne-kanalrundfart ovenpå vielsen i Amaliehaven var ankommet sammen med alle gæsterne til bryllupsreception og fest lige bag Vor Frue Kirke midt i hovedstaden. ;Lørdag, 11. maj 2013
Caroline Henderson: Alt kollapsede, da jeg fyldte 40 år; Der var nok af ting sangerinden Caroline Henderson skulle igennem, før hun fyldte 40 år. Hun nåede da også at flytte til Danmark, blive mor, opleve skilsmisse, og fået succes som kunstner.  Måske var det derfor, at Caroline Henderson nåede et stort tomrum, da den nye alder var lige om hjørnet, og det endte med at blive rigtigt hårdt for stjernen. - Op til min 40-års fødselsdag oplevede jeg, at tingene begyndte at kollapse om ørerne på mig. Alt var et fucking spørgsmålstegn! Jeg kunne ikke finde mit ståsted. Jeg havde stor succes med mit første soloalbum, Cinemataztic, og til dels også det andet. Efter det kom der en hård periode, hvor jeg prøvede at leve op til andres forventninger om succes, og der begyndte det at gå ned ad bakke, siger hun i et interview med magasinet Liv. LÆS OGSÅ:Caroline Henderson oplevede en af sine største nedture, da hun blev skilt fra faren til sine to sønner Derfor blev det også nødvendigt for sangerinden, der i dag er 51 år, at sige fra over for sine omgivelser, og at finde sin egen vej.  Men i den proces måtte hun også sige farvel til mange ting, der endte med at høre fortiden til. - Det var en tid med krise, hvor jeg oplevede, at alting smuldrede. Gamle venskaber, forhold og mit arbejde. Jeg følte mig enormt misforstået. Krise betyder også forandring. Mentalt rykkede jeg tilbage til min barndoms træstub i Sverige, hvor jeg ofte sad og kiggede ud over vandet, siger Caroline Henderson. Skulle bygges op igen Og sangerinden tog da også sagen i egen hånd, for lige om hjørnet ventede masser af nye udfordringer og forandringer. Blandt andet valgte hun at læse enkeltfag, lave kunstudstillinger, og så blev hun mor til sin yngste søn Loui. - Jeg ville tilbage, hvor jeg startede. Blive glad igen. Efter 15 år i pladebranchen havde jeg en følelse af, at jeg var ved at blive dum og ignorant.  Jeg havde brug for at bygge mig selv op igen, få næring og pirre min nysgerrighed, siger sangerinden. I dag er Caroline Henderson aktuel med sit 11. soloalbum Lonely House. LÆS OGSÅ:Caroline Henderson: Livet har en udløbsdato ;Lørdag, 11. maj 2013
Emilia Van Hauen: Sådan tackler kvinder 40’erne; Det er slut med sex, den altoverskyggende nyforelskelse hører en anden tid til, og skilsmisserne boomer. Sådan har de fleste nok et indtryk af, hvordan det er at komme på den anden side af de 40 år. Men alle forestillinger gør den 46-årige sociolog Emilia Van Hauen til skamme – ikke mindst, når det gælder sex. - Jeg har lige mødt en kvinde i 60’erne. Hun fortalte mig, at hun er så glad for at blive ældre, for nu vidste hun, hvad hun ville have i sit sexliv! Vi er stadig seksuelle væsener – se bare på hele det her cougar-fænomen, hvor ældre kvinder er attraktive for yngre mænd. Før var det omvendt, siger sociologen i et interview med magasinet Liv. Heller ikke kærligheden behøver kvinder over de 40 år at kigge langt efter, for der er nok at hente derude, hvis man kigger på statistikkerne. Derfor bliver det ikke nødvendigvis sværere at finde kærligheden, jo ældre man bliver, ifølge Emilia Van Hauen. - Det tror jeg ikke en skid på! Man kan se på statistikkerne, at den største stigning af indgåede ægteskaber sker, når folk er i 60’erne. Det er jo et udtryk for, at flere og flere går ud af et dårligt ægteskab, men senere går ind i et nyt med en ny mand, der passer dem. Der sker noget i positiv retning. Men det har igen alt at gøre med, hvordan du selv griber det an, siger sociologen. Kvinder kræver skilsmissen Derfor overrasker det heller ikke sociologen, at det er omkring de 40 år, at de fleste kvinder vågner op i deres ægteskab, og pludselig får lyst til noget andet. Det lægger nemlig til os kvinder, at det er i denne alder, at vi begynder at revurdere vores liv. - Det, som jeg ser mange steder, er, at når du når 40’erne, har du gjort alt det, der blev forventet af dig. Du har fået manden, børnene, huset, karrieren – men hvis der ikke er liv i det, så gør du noget andet. Du er ikke længere bange for, at der så ikke venter dig noget andet. Man ved fra statistik og undersøgelser, at to tredjedele af alle skilsmisser i Danmark bliver sat i gang af kvinderne, siger Emilia Van Hauen. Emilia Van Hauen er forfatter, foredragsholder og debattør. I de senere år har hun især arbejdet med at kortlægge de danske kvinders rolle i samfundet, familien og arbejdslivet. LÆS OGSÅ:Emilia Van Hauen mener, at kvinder skal turde at være kvinder. Læs hvordan i hendes klumme på femina.dk LÆS OGSÅ:Emilia Van Hauen mener, at der er en naturlig forklaring på, hvorfor kvinder lyver mere end mænd.  Få den på femina.dk ;Lørdag, 11. maj 2013
Claus Elming på hospitalet efter vildt cykelstyrt; Claus Elming fik lørdag formiddag en slem forskrækkelse, da han med høj fart styrtede på cyklen og bankede hovedet ned i asfalten. - Jeg knalder hovedet ned i jorden, og så kurer jeg 5-10 meter på hovedet hen ad asfalten. Der går så lang tid, at jeg når at tænke, hvor godt det er, at jeg har hjelm på, siger en noget chokeret Claus Elming til BT fra Gentofte Sygehus. ”Vild med dans”-værten priser sig lykkelig for at han havde husket cykelhjelmen. - Du skulle se min hjelm. Der er nærmeste kørt 2-3 mm plastik af hjelmen. Forestil dig, at det havde været min hovedbund. Jeg var kommet rigtig, rigtig galt af sted, hvis jeg ikke havde haft den på. Cykelhjelmen reddede mit liv i dag, siger Claus Elming. Claus Elming har svært ved at forklare, hvad der præcist skete, da det hele gik så stærkt. - Jeg kom cyklende meget stærkt på vejen og ville op på en cykelsti. Jeg troede, at der var en blød asfaltopkørsel, men så var der lige et par centimeter brosten, som jeg ramte uheldigt, og så tog jeg et ordentligt crash, fortæller Claus Elming til BT. ;Lørdag, 11. maj 2013
Alberte Winding: Sådan bliver min sommerferie; Alberte er aktuel med et nyt album, som er skøn lyd til sommerens hyggelige fester. Selv skal sangerinden bruge sin ferie på at drikke masser af campari med sodavand og fordybe sig i god litteratur. Lyse nætter, kolde drinks og gode venner. Er der noget bedre? Nu er der ikke længe til de varme måneders uforglemmelige og lune fester under sommerhimlen. Og sommer betyder samtidig også ferie og fridage. Og dem skal sangerinden Alberte Winding bruge på at forkæle sig selv i solen. - I år tænker jeg på at leje et sommerhus i omegnen af Vejby og Tisvilde. Det er mit barndomshjem, og jeg føler mig rolig der, fortæller hun til IN.dk, og afslører samtidig sin største ’sommersynd’: - Jeg har en tendens til at drikke drinks med campari og sodavand, det er simpelthen så skønt. Men jeg har også fået lidt mave, som jeg skal af med. Så jeg vil ud og løbe nogle lange ture. Det er sjovt med sundhed om sommeren. For egentlig lever jeg nok sundere, end jeg gør om vinteren, men drinksene hjælper nok ikke på det, haha, smiler Alberte. Læser nye bøger At den 50-årige sangerinde vælger at leje sin feriebolig giver hende masser af muligheder for at udvide sit forfatterkendskab. - Når jeg er i en andens sommerhus, så læser jeg de bøger, de har stående. Og det er ofte noget litteratur, som jeg ikke selv ville købe, hvilket er vildt fedt, fordi så rykker jeg mig. Jeg kommer altid hjem fra sommerhus og har opdaget en ny forfatter, som jeg er blevet helt vild med, fortæller hun. Når Alberte Winding ikke hygger sig med en god bog og en lækker cocktail, får hun gennem sommeren travlt med at spille koncerter rundt omkring i Danmark. Og den 6. maj havde hun premiere på sin nye EP, som hun skal optræde med. EPen er et remix af Albertes nyeste cd ’ØnskeScenariet’.  Den hedder ’Alberte Winding og Remix Scenariet’. - Det er en dejlig cd, og den har brug for et ordentligt kram, da den er druknet lidt i mængden. Det er det fedeste band, tekster fra et typisk kærlighedsliv, og så er den også okay rar til solbadning og yoga-øvelser. Så der er altså både en akustisk cd og nu, lidt mere tosse-dansable-remix, siger den seje sangerinde selv om pladen. Du kan høre Alberte synge sange fra det nye album den 30. maj på den lille cafe i København, der hedder Rode Roses Kaffebar, på Rosenholm festival den 1. juni, eller på Fanø den 5. og 6. juli og i Gladsaxe den 24. august. LÆS OGSÅ:… hvorfor Tina Dickow ikke kunne lade være at leve rockdrømmen ud på in.dk LÆS OGSÅ:… hvorfor Trine Dyrholm ikke interesserer sig for politik på in.dk ;Lørdag, 11. maj 2013
X Factor-Rasmus er blevet far; Rasmus Nielsen kom ind på en flot sjetteplads i ”X Factor” 2011. Musikken er dog ikke det eneste, der skal passes. Den 19-årige sanger er nemlig blevet far. - Den 10. maj kl. 16 06 blev @josgreykellynger & jeg forældre til Jeremie Keaton Rodrígues Nielsen på 3100 gram, skriver han på Instagram, ifølge tvguide.dk. Desværre for den nyfødte er hans forældre ikke længere et par. De gik nemlig fra hinanden, før de kendte til hendes graviditet. - Hun sagde, at hun ikke forventede, jeg ville være en del af det med barnet, men jeg fortalte hende straks, at selvfølgelig vil jeg det, sagde Rasmus Nielsen for et par måneder siden til SE & HØR. Du kan se et billede af den lille ny på seoghør.dk - klik her! ;Lørdag, 11. maj 2013
Silas Holst: Derfor elsker jeg Johannes; Den 30-årige danser Silas Holst er forelsket. Det er der slet ingen tvivl om, når snakken falder på hans forlovede, kollegaen Johannes Nymark. For selv om det ikke hele tiden har ligget i kortene, at det skulle være de to, så giver det pludselig mening på en helt anden måde, end de forhold Vild med dans-stjernen tidligere har været i. - Det føles bare rigtigt og nemt. Vi skændes da ind imellem som hund og kat, men jeg vågner bare tit op og tænker: 'Gud, hvor er det nemt.' Det er det første forhold, der ikke er – i gåseøjne – anstrengende for mig at være i, hvor jeg ikke skal ændre mig som en kamæleon i forhold til min kærestes venner, og hvor det er nemt bare at være mig, siger danseren, der tidligere har dannet par med skuespilleren Thure Lindhardt. LÆS OGSÅ:Det var kæresten Johannes Nymark, der valgte at fri til Silas Holt. Læs alt om forlovelsen her Kollegaen Johannes Nymark mødte Silas Holst i 2010 på et tidspunkt, hvor danseren havde forsvoret for sig selv, at han skulle finde kærligheden igen. For netop bruddet med Thure Lindhart havde bestemt ikke været en dans på roser, og i bagagen havde Silas Holst desuden et voldeligt forhold. - Det var ikke nogen nem opgave for Johannes, for jeg var egentlig begyndt at tænke, at nu skulle alt bare handle om mig, mig, mig. Min lunte var rigtig kort, da jeg mødte ham, og den formåede han så aldrig at brænde af. Det hele foregik i mit tempo og på mine vilkår, og det er nok første gang, jeg har oplevet det. I den periode var jeg totalt booket med arbejde, men det var nok for Johannes bare at få lov at følges med mig ti minutter på cykel på vej ind til Tivoli for at se mig, siger Silas Holst. Fylder meget i et rum Men det var bestemt ikke amorinerne, der prægede atmosfæren omkring de to, da de først mødtes, for i virkeligheden gik de hinanden på nerverne til at starte med. Det var først, da de to begyndte at arbejde sammen, at de fandt et fælles fodslag. - Han fylder meget i et rum, ligesom jeg selv gør, og jeg synes, han var vanvittigt irriterende. Men så begyndte vi at arbejde sammen, og jeg fandt ud af, at han var meget sød, jysk og helt nede på jorden, siger Silas Holst. LÆS OGSÅ:Så hyggeligt bor Silas Holst Kærligheden indtraf faktisk først for alvor, da parret stod i Silvan, hvor Silas Holst skulle købe spisebordsstole til sit hjem og havde svært ved at træffe en beslutning. Inden han havde set sig om, havde kæresten dog truffet valget på hans vegne og var klar til at betale. - Der tænkte jeg, at det var sådan en som, jeg skulle have til at tage beslutningerne og ville kunne holde mig nede, for jeg er selv meget flyvsk. Før i tiden har jeg nok søgt det dramatiske, fordi jeg selv var kugleforvirret oppe i hovedet, men så mødte jeg Johannes på det rigtige tidspunkt, og pludselig var jeg bare helt klar, siger Silas Holst. Ville bo alene Til sommer vil Silas Holst og Johannes Nymark så sige ja til hinanden for evigt. Der er allerede sendt over 100 invitationer ud til parrets bryllup, som Silas Holst håber, at de formår at kunne afholde i stilhed uden stor opmærksomhed fra omverdenen. At han en gang skulle giftes og bo med et andet menneske, havde Silas Holst aldrig regnet med. - Jeg havde gået og tænkt, at nu ender jeg nok med at bo alene, fordi jeg har for meget brug for plads til at kunne bo med nogen. Men nu er vi flyttet sammen, og jeg tænker, at det skulle vi have gjort for længe siden. Nogle gange kan jeg da også godt tænke: 'Hvordan fuck endte jeg her?'. Men det er meget trygt og roligt i modsætning til min freelance-karriere, som giver en masse rod i hovedet, så nu har jeg en god støtte i basen derhjemme, siger Silas Holst. At der er helt lukket ned for kærligheds-lotteriet er danseren helt på det rene med. For i Johannes Nymark har han på mange måder fundet det, han længtes efter og ikke mindst et parforhold, der er helstøbt. - Jeg har min egen integritet og mine egne interesser med.  Det har jeg aldrig prøvet før, og samtidig er vi jo helt pjattet med hinandens familier, og han får mig til at grine. Jeg tænder også meget på drive, og en mand der brænder for det, han laver, og det gør han i høj grad. Og så er Johannes små-psykotisk på den gode måde, ligesom jeg selv er, siger Silas Holst. Danseren har netop fået tildelt rollen som Danny i Tivolis genopsætning af musicalen Grease, der får premiere i februar 2014. ;Lørdag, 11. maj 2013
Daniel Agger og Stadil i smukt samarbejde; Det danske fodboldlandsholds anfører Daniel Agger, som til dagligt tjener sine millioner som professionel stjerne i den engelske klub Liverpool FC, har nydt et par dage i Danmark, hvor han sammen med Hummel-direktør Christian Stadil har taget hul på et spændende nyt projekt - Tattoodo.com. Både Daniel og Christian er fascinerede af tatoveringer, som de begge har en del af på kroppen. Og deres nye projekt byder på spændende nytænkning inden for netop det felt, og derfor var det oplagt for Agger og Stadil og deres kompagnoner at markere Tattoodo.coms fødsel på tatoveringsfestivalen Copenhagen Ink Festival i Tap 1 på Carlsberg i København.  Daniel Agger hyggede sig med Christian Stadil og Stadils kæreste Alice samt fodboldmålmanden Kevin Stuhr Ellegaard i Tattoodo.com standen på den store messe. Daniel havde dog midt i hyggen også særdeles travlt med at skrive autografer og stille op til privatfotos med de mange fodboldfans, som kom forbi og hilste på det danske landsholds tatoverede jernmand. ;Lørdag, 11. maj 2013
Iben Hjejle: Rædselsfuldt at se mig selv på TV;" Fra 2006 til 2008 fulgte op mod 1,3 millioner danskere med i de tre sæsoner af ”Anna Pihl”. I øjeblikket bliver serien genudsendt på TV 2, og dermed kan Iben Hjejle med gru gense sin præstation som politikvinden Mikala. - Det er rædselsfuldt at se mig selv i ”Anna Pihl”. Altså, hvordan er det, jeg ser ud. Hvad sker der..?, siger Iben Hjejle til tvtid.dk. Den 42-årige skuespiller har kun set nogle få afsnit, men selv om hun ikke selv sidder klistret til skærmen hver mandag aften, kan hun godt forstå, at TV-serien bliver vist igen.   - Det er rigtig fint, at de genudsender serien, for det fortjener Charlotte Munck (Anna Pihl, red.). Hun er så sej. Og nu skal det ikke lyde som om, jeg ikke kan lide ”Anna Pihl”. Jeg er enormt glad for den, og det er rigtigt sjovt at se. Det er bare min forfængelighed, der spiller ind, forklarer Iben Hjejle til tvtid.dk. I 2014 går hun i gang med optagelserne til anden sæson af serien ""Dicte"", som hun kunne opleves i tidligere på året på TV 2. ";Fredag, 10. maj 2013
Christopher om Medina: Positivt at blive set sammen; Selv om 21-årige Christopher laver sit eget musik og har travlt med at optræde rundt om i Danmark, så må han ofte finde sig i kun at blive omtalt som ”Medinas kæreste”. - Jeg tager det ikke så tungt. Jeg ved efterhånden, at folk godt ved, at jeg hedder Christopher, så det tager jeg bare som en joke, fortæller Christopher til tvtid.dk. Siden han og 30-årige Medina forelskede sig for et års tid siden, har der været ekstremt meget fokus på parret, og sangeren kan ikke lade være med at smile af pressens omtale af ham. - Jeg ved jo også selv, at jeg havde opnået at spille min første udsolgte koncert og lave min første plade, før jeg blev kæreste med Medina. Men hun er da et kæmpe navn og at blive set sammen med hende, er da kun positivt, siger Christopher til tvtid.dk. ;Fredag, 10. maj 2013
Cecilie Beck indrømmer: Det bedste og værste TV-program; Et af Cecilie Becks favoritprogrammer, når hun slapper af foran fjernsynet, er ”Masterchef” på TV3. Men der er også et andet og mere pinligt TV-program, som har fanget hendes interesse. - Jeg ville egentlig ikke se ”Paradise Hotel”, men jeg har en teenagedatter, der ser det, og så ser jeg det sammen med hende for at sikre mig, at hun får en sund tilgang til det. Og så ender det jo med, at jeg også selv bliver suget ind i programmet, indrømmer Cecilie Beck over for tjektv.dk. Når det gælder et TV-program, som TV 2-nyhedsværten absolut ikke gider spilde tid på at se, falder valget på et dansk et af slagsen. - Jeg ser aldrig amatør-musikshows som ”X Factor”. Den musikalske kvalitet er for ringe. Og så synes jeg i øvrigt heller ikke, det er underholdende at se dommernes verbale slagsmål. Mine børn synes også, musikken er uinteressant – og så bryder de sig ikke om tonen i programmet, fastslår Cecilie Beck.  ;Fredag, 10. maj 2013
Suri Cruise designer tøjkollektion til 13 millioner; En af verdens yngste modeprinsesser hedder Suri Cruise. Den syvårige datter af Tom Cruise og Katie Holmes har nemlig en designer gemt i sig, og hun lancerer derfor sin egen tøjlinje. Mini-Cruise har skrevet under på en kontrakt på 13 millioner danske kroner, og hendes tøjkollektion for unge piger med mærket ”Suri” kommer på hylderne i et stormagasin i New York til efteråret. Det stilfulde kendisbarn elsker at tegne skitser af alt fra kjoler og toppe til jeans og accessories, og hvis kollektionen bliver en succes, vil hendes tøjmærke også blive solgt i andre byer i Nordamerika. - Det er en fin hobby for hende, og det er ikke noget, der kommer til at overtage hendes liv. Mange piger drømmer om at lave deres eget tøj, og det her betyder bare, at Suris drøm går i opfyldelse, siger en kilde ifølge The Sun. ;Fredag, 10. maj 2013
Casper og Frank laver film med Hollywood-stjerne; En drøm er gået i opfyldelse for komikerduoen Casper Christensen og Frank Hvam. De er nemlig blevet hyret til at skrive et filmmanuskript til Sacha Baron Cohen, der er bedst kendt som reporteren Borat fra filmen af samme navn.    Komikerne er fan af den sjove, britiskfødte skuespiller, så de sagde straks ja, da de blev ringet op fra Hollywood. - Det er rigtigt nok. Vi har en kontrakt om at skrive hans nye film, og det er rigtig sjovt. Vi er meget ens i vores tankegang, siger Casper Christensen til BT. Samarbejdet kom i stand, fordi Sacha Baron Cohen er en vaskeægte ”Klovn”-fan. Han har set ”Klovn: The Movie”, og den var han så vild med, at han gerne ville hyre Casper og Frank til at skrive manuskriptet til sin nye komedie ”The Lesbian”.   - Jeg var i USA og holde møder med hans selskab, så jeg vidste godt, at han var glad for filmen. Så en dag meldte de tilbage med en ide til en film, og om vi ville skrive et oplæg. Så snakkede vi sammen, Sascha, Frank og mig, fortæller Casper Christensen til avisen. ;Fredag, 10. maj 2013
Felix Smith: Derfor elsker jeg mine tatoveringer; 36-årige Felix Smith er i øjeblikket konferencier på Copenhagen Ink Festival, der finder sted i Tap 1 i København. TV-værten er stor tilhænger af farvestrålende tatoveringer, og i går fik han tilføjet to tegninger til sin store samling på armene. - Jeg kan bare godt lide, at der er nogle farver, som man kan gå og kigge på, siger Felix Smith til Ekstra Bladet. Han bekymrer sig ikke om, hvordan tatoveringerne kommer til at ændre sig med alderen. - Jeg kan godt lide, når de bliver afdankede. Det giver dem bare mere karakter. Jeg tror heller ikke, man tænker over det, når man bliver gammel. Det er jo noget, der altid har været der, forklarer Felix Smith. ;Fredag, 10. maj 2013
Alberte Winding: Jeg har fået lidt mave; Alberte er aktuel med et nyt album, som er skøn lyd til sommerens hyggelige fester. Selv skal sangerinden bruge sin ferie på at drikke masser af campari med sodavand og fordybe sig i god litteratur. Lyse nætter, kolde drinks og gode venner. Er der noget bedre? Nu er der ikke længe til de varme måneders uforglemmelige og lune fester under sommerhimlen. Og sommer betyder samtidig også ferie og fridage. Og dem skal sangerinden Alberte Winding bruge på at forkæle sig selv i solen. - I år tænker jeg på at leje et sommerhus i omegnen af Vejby og Tisvilde. Det er mit barndomshjem, og jeg føler mig rolig der, fortæller hun til IN.dk, og afslører samtidig sin største ’sommersynd’: - Jeg har en tendens til at drikke drinks med campari og sodavand, det er simpelthen så skønt. Men jeg har også fået lidt mave, som jeg skal af med. Så jeg vil ud og løbe nogle lange ture. Det er sjovt med sundhed om sommeren. For egentlig lever jeg nok sundere, end jeg gør om vinteren, men drinksene hjælper nok ikke på det, haha, smiler Alberte. Læs også, hvorfor Tina Dickow ikke kunne lade være at leve rockdrømmen ud på in.dk Læser nye bøger At den 50-årige sangerinde vælger at leje sin feriebolig giver hende masser af muligheder for at udvide sit forfatterkendskab. - Når jeg er i en andens sommerhus, så læser jeg de bøger, de har stående. Og det er ofte noget litteratur, som jeg ikke selv ville købe, hvilket er vildt fedt, fordi så rykker jeg mig. Jeg kommer altid hjem fra sommerhus og har opdaget en ny forfatter, som jeg er blevet helt vild med, fortæller hun. Når Alberte Winding ikke hygger sig med en god bog og en lækker cocktail, får hun gennem sommeren travlt med at spille koncerter rundt omkring i Danmark. Og den 6. maj havde hun premiere på sin nye EP, som hun skal optræde med. EPen er et remix af Albertes nyeste cd ’ØnskeScenariet’.  Den hedder ’Alberte Winding og Remix Scenariet’. - Det er en dejlig cd, og den har brug for et ordentligt kram, da den er druknet lidt i mængden. Det er det fedeste band, tekster fra et typisk kærlighedsliv, og så er den også okay rar til solbadning og yoga-øvelser. Så der er altså både en akustisk cd og nu, lidt mere tosse-dansable-remix, siger den seje sangerinde selv om pladen. Læs også, hvorfor Trine Dyrholm ikke interesserer sig for politik på in.dk   ;Fredag, 10. maj 2013
Inge Yvonne skjulte sin graviditet; Inge Yvonne Christensen har helt sikkert været igennem mere end de fleste. Da hun som 16-årig havde lagt den værste mobning bag sig, stod hun en dag pludselig over for en ny udfordring. I et stykke tid havde hun haft på fornemmelsen, at noget var galt, og da hun på sin søsters toilet tog to graviditetstest, var der ingen tvivl om situationen. De var begge positive. – Det kom virkelig som et chok, siger Inge Yvonne, som ikke turde sige noget til hverken sin far eller mor. Hun lod derfor søsteren tage de svære telefonopkald. Forældrenes reaktion Moderens reaktion kom med det samme: Det skal fjernes. Faderen nøjedes med at sige, at han ville komme og hente Inge Yvonne. Så kunne de tage den derfra. Inge Yvonne fik ingen støtte af sin mor i begyndelsen – læs historien på udeoghjemme.dk – Jeg ville ikke have, at min far hentede mig. Så skulle jeg jo se ham i øjnene, siger hun. Men faderen kom, og mens de sad i bilen, vidste Inge Yvonne det pludselig bare. Godt nok var hun kun 16 år. Og godt nok var hendes forhold til den kommende far ustabilt. Men hun kunne ikke fjerne sit barn. – Vi støtter dig uanset hvad. Men det bliver hårdt, sagde hendes far og stedmor, da hun sagde sin beslutning højt. En abort var ikke en mulighed Da Inge Yvonne kort efter tog til lægen, fandt hun ud af, at hun faktisk var over 12. uge. Dermed var muligheden for abort lukket.  Men det gjorde ikke noget, for da Inge Yvonne ved første scanning så det lille foster i sin mave, var hun ikke et øjeblik i tvivl. – Min verden ændrede sig på et splitsekund. Jeg begyndte pludselig at glæde mig helt vildt. Glæden overskyggede dog ikke helt frygten for reaktionen på skolen. Inge Yvonne gik i 9. klasse på det tidspunkt, og hun havde allerede været igennem så meget mobning, at hun ikke havde modet til at stå frem lige med det samme. Læs, hvordan Inge Yvonne tabte sig på udeoghjemme.dk Bange for klassens reaktion I lang tid skjulte hun sin graviditet, men da maven ikke kunne skjules mere, valgte hendes far at bede om et møde med skoleinspektøren. Her blev det besluttet, at hendes klasselærer skulle sige det til klassen. – Jeg sad selv ved mit bord, da læreren kom med beskeden. Reaktionerne var blandede. Nogle mente selvfølgelig, det var alt for tidligt. Andre syntes, det var spændende og fulgte interesserede med i graviditeten og lagde hænderne på min mave, når den lille sparkede, siger Inge Yvonne. Selv var hun naturligvis også spændt. Men hun havde samtidig svært ved helt at forstå, hvad der skulle ske. Hun glemmer aldrig følelsen, da det blev virkelighed, og hun første gang fik sin lille Annabel i armene. – Jeg vidste slet ikke, hvad jeg skulle gøre. Jeg var målløs. Er det her drøm eller virkelighed? Inge Yvonnes lille stolthed Efter nogle dage var der dog især én følelse, som voksede i den unge mor. Hendes stolthed. – Jeg var bare så stolt og tog hende med rundt til alle veninderne, så de kunne se hende. Det er nu tre år siden, og det har selvfølgelig været benhårdt at være ung, enlig mor. Hun elsker sin datter højt, og efter at hun har tabt 35 kilo, har hun også meget mere overskud som mor. – Før sov jeg meget og orkede intet. Nu løber jeg med ud og leger – og er meget sjovere, siger Inge Yvonne med et smil. Ikke tiden til en kæreste Hun har i dag en helt ny selvtillid, som hun dog ikke bruger på at finde kærligheden. Den del af livet lader hun ligge et stykke tid. For nylig blev hun kæreste med en pige, men forholdet gik ikke, og Inge Yvonne er stadig ikke kommet sig helt. Hun ved ikke engang, om en kommende kæreste skal være mand eller kvinde. Hun er åben for begge dele. – Men lige nu skal mit liv handle om Annabel og min nye uddannelse på Social- og sundhedsuddannelsen. Alt andet må vente indtil videre. ;Fredag, 10. maj 2013
Amalies mor råder Tina Lund til at tilgive sin mand ; I sidste uge kom det frem, at en beruset Allan Nielsen havde haft det lidt for sjovt på en bytur, hvor han ifølge SE og HØR havde flirtet med realitypigen Putte fra TV-serien ”Singleliv”. Nu blander en anden reality-kendis sig i sagen, nemlig Amalie Szigethys mor, Lotte Kejser. Hun håber ikke, at Tina Lund smider ægteskabet med Allan Nielsen væk på grund af en dum fejl. - Det kommer selvfølgelig an på omstændighederne. Men hvis jeg havde et godt liv, og alting fungerede, men min mand trådte ved siden af en gang, så tror jeg ikke, at jeg ville give slip på det, jeg havde, i dag. Det er et knald ikke værd, siger Lotte Kejser til SE og HØR. Hun har selv oplevet utroskab, der førte til skilsmisse, og det er ikke noget hun opfordrer Tina og Allan til. - Det er klart, at hvis han forelsker sig, er det en helt anden situation. Men har han været fuld lige som Tina Lunds mand og været lidt dum, så herregud. Det skal bare ikke ske to gange, fastslår Amaliens mor. Tina Lund har dog også selv skrevet på Facebook, at hun ikke har i sinde at forlade sin mand, da ægteskabet både indebærer medgang og modgang. ;Fredag, 10. maj 2013
Kræftsyg Geo passet af 4-årig datter; Han kan stadig sidde og glo på sin femårige datter Effie, når hun spiser mysli om morgenen. Synet vækker hver gang en særlig glæde, selv om det sker hver eneste dag og bare er en del af rutinen. Komikeren Geo har nemlig været langt væk fra rutinen. Nordjyske Geo er kendt for sin vanvittige humor. For sit lange, krusede hår. Og sit lige så utæmmelige sceneshow. Selv har 37-årige Geo altid kastet sig rundt med en tro på, at der aldrig kunne ske ham noget. Men den tro måtte han opgive for halvandet år siden, da han fik konstateret testikelkræft, som senere spredte sig til lungerne. Din vitaminpille kan forebygge kræft – læs hvordan og hvorfor på udeoghjemme.dk Ikk' for sjov Undervejs var det ikke bare ham, som blev hårdt ramt, da den giftige kemo løb ind i hans årer. Også hans kone, Christiane, og datteren, Effie, fik pludselig et andet liv med gravalvorlige bekymringer, vågne nætter og en far og ægtemand, der til sidst stort set kun kunne få et ’ja’ og et ’nej’ over sine læber. I sin nye bog ’Ikk’ for sjov’ beskriver Geo ærligt kampen mod kræften. Han kunne ikke længere stå på en scene eller sidde i et radiostudie og være sjov. Til gengæld prøvede han stædigt at holde fast i sin sædvanlige rolle som far. Men som kemoen fik overtaget, måtte han en dag i bogstaveligste forstand give op foran datteren. Effie trøstede Geo  – Jeg havde hentet hende fra børnehave, og så kollapsede jeg på trappen. Der var bare én etage op. Men jeg kunne ikke gå op. Effie tog mig i hånden og sagde: Jeg skal nok hjælpe dig, far, fortæller Geo, som her et år efter stadig bliver påvirket af den dag på trappen. Det er barskt og hjerteskærende, når Geo fortæller og skriver om sin sygdom. Men det er også utrolig morsomt. Når man læser hans bog, griner man næsten lige så meget, som man kæmper med klumpen i halsen. Selv lænede Geo sig nemlig op ad humoren hele vejen. – Når man griner, glemmer man sygdommen lige i de sekunder, det varer, siger Geo, som ikke bare spøgte med sine komikervenner. Også sygeplejerskerne på Rigshospitalet fangede Geos skæve humor. Og gav igen. Hverken kærligheden eller vægttabet holdt for komikeren Henrik Bruhn – se hvor han er nu på udeoghjemme.dk Geos datter brød sammen Men der var også ting, som ikke kunne grines væk. Som da Christiane og Geo inden kemobehandlingen skulle fortælle Effie den del af virkeligheden, som de ikke kunne skåne hende for. Først fortalte de hende, at far skulle have noget stærk medicin, som ville gøre ham meget træt. Det kunne den dengang fireårige pige godt acceptere. Men da parret begge tog en dyb indånding og forklarede, at Geo ville miste sit lange hår, kom reaktionen. Først grinede hun. – I snyder mig. I snyder mig, ik’?, sagde hun og kiggede fra sin far til sin mor, mens alvoren gik op for hende. Så brød hun sammen. – Aldrig har jeg set hende så ked af det. Og aldrig i mit liv har jeg oplevet noget så hjerteskærende, forklarer Geo, som mere end noget andet ønskede at kunne sige til hende: ’Ja, vi snød dig’. En voksen lille pige Effie har naturligvis været påvirket af sin fars sygdom. – Men jeg var overrasket over, hvor voksent hun tog det. Tit hørte jeg hende tysse på Christiane og sige: ’Shh, far sover’. Jeg havde troet, at hun måske ville blive sur på mig. I dag er det syv måneder siden, Geo fik sin sidste kemodråbe. Han er erklæret rask, og håret er vokset ud i korte mørke krøller. I påsken var han for første gang på scenen efter sin behandling. Det var hans debut uden det lange hår. – Jeg var virkelig nervøs inden. Men det gik godt. Jeg er kommet over min overtro. Nye prioriteter i Geos liv Geo holder i dag flere fridage med sin datter. Eller ’Far-Effie-dage’, som de kalder dem. De køber vingummibamser for Effies småpenge, går i svømmehal og så på cafe for at spise burgere og drikke smoothies. Til sidst går de hjem og tager en fælles middagslur. Noget, som Geo ikke så ofte tog sig tid til dengang, han troede, han var usårlig. Et øjeblik, som den nordjyske komiker nyder særligt meget, er eftermiddagene, når han venter på bussen, som fragter Effie hjem fra sin skovbørnehave. – Jeg elsker, når hun får øje på mig gennem ruden. Så lyser hendes ansigt op. Når hun skal ud af bussen, hopper hun ud i mine arme. Det var selvfølgelig også fedt før. Men det er endnu federe nu, fordi jeg ikke kunne gøre det i så mange måneder, siger han. ;Fredag, 10. maj 2013
X Factor-Linda skal dyste mod Danmark i MGP;" Linda Andrews har været fan af det internationale Melodi Grand Prix, siden hun var en lille pige, og nu kommer hun selv til at stå på scenen, når semifinalerne finder sted i næste uge i Malmø Arena. Den danske X Factor-vinder fra 2009 skal nemlig synge i kor for Slovenien og den slovenske sanger Hannah med nummeret ”Straight Into Love”. - Jeg fik en forespørgsel på Facebook fra den slovenske delegation. De havde fået anbefalet mig gennem nogle fælles bekendte. Først troede jeg, det var en joke, men den var god nok. Og jeg sagde straks ja, for det er en sjov opgave og en ære at blive tilbudt, siger Linda Andrews til dr.dk. Også hendes danske kollega Susanne Ørum skal stå på scenen og lægge backingvokal på Sloveniens bud på en vindersang i verdens største musikkonkurrence. Selv om det bliver en stor oplevelse for 39-årige Linda Andrews, så vil det nærmest være endnu større for hende stille op i Dansk Melodi Grand Prix. - Som korsanger repræsenterer jeg ikke Slovenien, jeg er bare på arbejde. Selvfølgelig vil jeg gerne synge for Danmark - og det er stadig min drøm at komme til det, siger sangerinden. Finalen i ""Eurovision Song Contest"" bliver afholdt i Sverige lørdag den 18. maj. ";Fredag, 10. maj 2013
Zididada-sanger ramt af angst; Jimmy Colding gik helt ned og var overbevist om, at det var prisen for alle de år med for mange stoffer og sprut I 2006 havde Jimmy Colding og hans band Zididada fuldt knald på og styrtede rundt fra det ene job til det andet. På det tidspunkt befandt bandet sig i Hong Kong, Jimmy Colding var top-stresset og kunne ikke sove om natten. Han fik simpelthen angst. Det fortæller han nu i et interview med FEMINA. - Da jeg kommer hjem og tror, at jeg skal slappe af, kan jeg overhovedet ikke. Jeg kan stadig ikke sove, og tror, at jeg er ved at blive sindssyg. Seriøst. Jeg var overbevist om, at nå, farvel Jimmy! Er det fordi, jeg har taget for mange stoffer, drukket for meget sprut? Ja, jeg har nok festet for meget, nu kommer prisen. Goodbye life as you know it!, siger Jimmy Colding. Tog kontakt til en psykolog Jimmy Colding besluttede sig for at opsøge hjælp. - Jeg tog så kontakt til en psykolog, som sagde: ’Ved du hvad, Jimmy. Hvis du var ved at blive sindssyg, ville du ikke vide det.’ Aaah! Allerede dér. Kæmpe lettelse! Han bad mig om at fortælle om min hverdag, og spurgte, hvornår jeg havde fri. ’Jooh, øhm…’ Det havde jeg jo ikke! Godt, der havde jeg én af grundene, sagde han, siger Jimmy Colding. Han besluttede sig for, at han blev nødt til at tage en pause fra det hele. Efter altid at have været tovholder på Zididada, måtte han nu bede sit bandmedlem Danny Linde om at overtage styringen. - Hvordan oplevede du angsten? - Ikke som den dér panikangst, mange oplever. Jeg havde ikke noget problem med at gå ud at handle eller gå på scenen. Angsten kom om natten, det var mørket, natten. Som jeg ellers elskede før i tiden. Hvor jeg sad og skrev, mens alle andre sov, siger han. - Men jeg lærte lige så stille og roligt at omfavne angsten – selv om det lyder mærkeligt. Jeg kom igennem den ved at begynde at læse bøger, når jeg gik i seng. Jeg startede simpelt hen fra en ende af med historiske bøger om egyptere, romere, vikinger – jeg tømte alt! Det var det mest konstruktive redskab, jeg havde. Og så fik jeg det bedre – lærte at slappe af, siger Jimmy Colding til FEMINA. Da komikeren Geo fik kræft, fandt han ud af, at det ikke er sjovt at være kendt OG syg. Læs historien på femina.dk Rasmus Tantholdt har rejst verden rundt som krigskorrespondent. Alligevel indrømmer han, at han stadig føler sig usikker. Læs hvorfor på femina.dk  ;Torsdag, 9. maj 2013
Lasse Spang Olsen: Rigtige mænd bager rugbrød; Flere og flere mænd begynder at bage sit eget brød med surdej. Men hvad er det, der tiltrækker mænd ved det at bage? Er det den kemiske proces, er det et scoretrick, eller gør de det for at imponere andre mænd? - Mænd vil gerne være gode til noget særligt, som de kan imponere damerne med. Alle kan jo opløse noget gær i vand og bage et brød, men mænds brød skal være noget særligt. Når mænd laver et rugbrød på surdej, skal det være federe end de andres, og de argumenterer gerne for, at ’mit rugbrød er det bedste’. De har også altid deres egen opskrift med en hemmelig ingrediens i, siger Lasse Spang Olsen. Brød til familien For Lasse Spang Olsen kan rugbrød noget, som franskbrød ikke kan. Det er mere maskulint. At bage franskbrød fremkalder for ham i stedet nogle moderfølelser. - Jeg kan godt lide fornemmelsen af at have fingrene nede i dejen og at bage rugbrød. Men sjovt nok giver det mig en mere moderlig følelse at bage franskbrød – det er dejligt at vide, at man vil glæde sin datter med nybagt franskbrød om morgenen, siger Lasse Spang Olsen. Lasses mest vellykkede brød Stuntmanden bruger stort set aldrig en opskrift, når han bager sit rugbrød, men han må erkende, at det måske ikke er så tosset endda. Det stod klart, da han på et tidspunkt følte sig nødsaget til at spille de sikre kort og fandt en opskrift, der endte med at give et fantastisk brød. - Hold kæft, hvor gjorde jeg mig umage. Jeg fandt en opskrift og fulgte den, hvilket jeg ellers aldrig gør, og det tog rigtig lang tid. Men de timer var godt givet ud, for brødet var slet ikke dumt. Faktisk var jeg overrasket over, hvor godt det blev, selv om jeg forsøgte at lade som om, at sådan plejede det altid at være. Der er jo nok en grund til at opskrifter giver vellykkede brød, for de er skrevet på baggrund af flere tusinder års praksis med brødbagning, siger Lasse Spang Olsen. Start din egen surdej - Få en god opskrift a la Claus Meyers på Madogbolig.dk Melet er afgørende for, om dit brød bliver godt – få en guide til det gode mel på Isabellas.dk  ;Torsdag, 9. maj 2013
Video: BILLED-BLADET til Zulu Awards;Zulu Awards blev onsdag af viklet på Christiania i København, og der manglede hverken skæve indfald eller den snert af Zulu-kaos, som stationen er kendt for.Nikolaj Lie Kaas løb med masser af opmærksomhed, da han modtog en pris i en kategori, han ikke helt havde fået rigtigt fat i. Da det senere gik op for Nikolaj Lie Kaas, at Mads Mikkelsen vandt den pris, han lige havde takket for, væltede han et bord i forvirringen.På videoen herunder er der stemning fra prisuddelingen og en forklaring fra Nikolaj Lie kaas.;Torsdag, 9. maj 2013
Michael Juul Sørensen: Jeg har kræft;    Omsorgen strømmer den kendte radiovært Michael Juul Sørensen i møde på hans Facebookprofil efter at han onsdag valgte at fortælle, at han er ramt af prostatakræft med ordene:   - Kære alle - for nu at komme rygterne i forkøb:JA - jeg har prostatakræft. JA - jeg skal opereres. JA - jeg bliver 100 % rask efter operationen. Morale: Gå til din praktiserende læge så snart du føler, at noget ikke er, som det skal være!    Michael Juul Sørensen var en af DRs mest markate stemmer i næsten 25 år, inden han i 1997 skiftede til Radio 2. ;Torsdag, 9. maj 2013
Nikolaj Lie Kaas viste sin kone Christiania ; - Jeg har jo været ung engang, så selvfølgelig har jeg været på Christiania mange gange. Men det er en stor aften for min kone. Det er nemlig første gang nogensinde, at hun er på Christiania, fortalte Nikolaj Lie Kaas med et smil, da han ankom sammen med sin kone til Den Grå Hal på Christiania, hvor TV 2 optager årets Zulu Awards. Det store pris-show vises på søndag kl. 20 på TV2 Zulu Anne Langkilde havde heldigvis haft en sjov oplevelse sammen med Nikolaj Lie Kaas, da de sammen med snesevis af andre kendte gik gennem hele Christiania på den kilometerlange røde løber, som TV 2 Zulu havde rullet ud til begivenheden. Alle de kendte havde dog ligesom alle pressefolk fået indprentet, at der ikke måtte fotograferes på den røde løber, hvor den løb gennem Pusherstreet. ;Onsdag, 8. maj 2013
Nukaka Coster-Waldau: Nikolaj kan provokere mig; I modsætning til Nikolaj Coster-Waldau så faldt Nukaka ikke pladask for sin mand, da de tilfældigvis mødtes til prøverne på radiospillet ”Ørnekaldet” i 1997. - For mig var det ikke bang, som han påstår. Det ved jeg ikke, om jeg har prøvet. Men han var jo sød og charmerende, fortæller 42-årige Nukaka Coster-Waldau til Alt for damerne. Han fik dog hurtigt charmet sig ind på den grønlandske skønhed, og hun opdagede hurtigt, at de er to vidt forskellige typer. - Han er det modsatte af, hvad jeg er. Han er meget positiv, mens jeg er den bekymrede, følsomme type. Jeg øver mig i at leve i nuet. Jeg kan blive så provokeret af, at han kan se så let på tingene, siger Nukaka Coster-Waldau til ugebladet. Hun har efterhånden vænnet sig til, at faren til hendes to døtre ofte arbejder i udlandet, og hun fortæller, hvordan de holder kærligheden ved lige. - Nogle gange kan jeg blive bekymret for, når vi er så meget væk fra hinanden. Om det er nok, at vi elsker hinanden højt. Kan vi overleve som par på det? Derfor aftaler jeg med min mand, at vi skal skrive søde sms’er og mails, når vi er langt fra hinanden. Vi skal synliggøre kærligheden, forklarer hun.  ;Onsdag, 8. maj 2013
Sarah Grünewald tog fusen på Elming; Claus Elming er god til at spille golf, men hans kommende medvært i ”Vild med dans” Sarah Grünewald er endnu bedre – det forsøgte efterårets nye dansevært i hvert fald at bilde Elming ind, da de i fredags var til BILLED-BLADETs TV-Guldfest på Hotel D’Angleterre. Her lærte de to nye kolleger for første gang hinanden rigtigt at kende. Men humor er så vigtig for den tidligere undertøjsmodel Sarah Grünewald, at hun ikke kunne lade være med at tage fusen på Elming.    - Claus spiller jo golf, og det gør mine forældre også. Så jeg ved, at folk, der går op i golf, elsker at snakke om det. Han fortalte mig samtidig, at han spiller med 6,8 i handicap, og den trumfede jeg lige ved at fortælle, at jeg også spiller golf med 4 i handicap, fortæller Sarah Grünewald til tvtid.dk. Det var den garvede ”Vild med dans”-vært ikke helt tilfreds med, og til sidst måtte Sarah Grünewald indrømme, at hun havde fundet på det hele. Hun spiller nemlig slet ikke golf, og nu venter hun på at få igen af samme skuffe.    - Jeg er ikke i tvivl om, at han nok skal komme igen. Jeg kan allerede mærke, at vi kommer til at få det rigtigt godt sammen. Jeg glæder mig til at komme i gang, siger Sarah Grünewald til tvtid.dk.  ;Onsdag, 8. maj 2013
Video: Lisbeth Zornig rørt til tårer;- Når man kommer fra det miljø, jeg kommer fra, regner man ikke med at vinde noget som helst. Jeg er så glad.Sådan lød det ærligt fra Lisbeth Zornig Andersen, hovedpersonen fra TV-dokumentaren ”Min barndom i helvede”, som vandt landets største TV-pris til BILLED-BLADETs  TV-GULD-fest.45-årige Lisbeth Zornig Andersen voksede op på Lolland, hvor svigt, vold og seksuelle krænkelser var hverdagskost, og sammen med instruktør Mette Korsgaard konfronterer Lisbeth sin fortid i ”Min  barndom i helvede”. Rejsen var barsk og brutal – men for Zornig var det en nødvendig rejse. Hør hvorfor i videoen her:;Onsdag, 8. maj 2013
Vigga Bro: Sorgen rammer mig som et spark; Det kom som et chok for Vigga Bro, da hendes partner gennem 25 år, Erik Moseholm, pludselig døde af en blodprop i oktober sidste år. Nu er der gået syv måneder, og savnet er stadig stort. - Jo, jeg oplever, at sorgen indimellem rammer mig som et ordentligt spark – flere gange om dagen. Sorgen er en reel følelse, den er ikke snasket, siger Vigga Bro til ugebladet SØNDAG. Hun glæder sig dog over, at der nytårsaften kom nyt liv ind i familien, nemlig et barnebarn, der er datter af Anna Bro og Pilou Asbæk. Derudover er den 75-årige skuespiller også parat til at flytte fra huset i Hellerup til en lejlighed i København, for hun har ikke i sinde at gå helt i stå - Erik er inde i mig, og han flytter med, hvor end jeg tager hen, og det vil han gøre resten af mit liv. Nu er tiden blevet en anden, og jeg skal ind til byen igen – ind til vennerne og ind, hvor jeg ikke er afhængig af tog og metro for at kunne komme rundt, fortæller Vigga Bro. ;Onsdag, 8. maj 2013
Emmelie de Forest øver i Malmø – se videon her; Når Emmelie de Forest træder op på den store Melodi Grand Prix-scene i semifinalen tirsdag 14. maj, skal alt helst klappe perfekt for den unge solist. Og forberedelser er i fuld gang. Tidligere på ugen begyndte prøverne før den store dag, og Danmarks Radio fulgte Emmelie øve med sine korsangere Heidi Degn, Anne Murillo og Anders Øhrstrøm til sound check backstage i arenaen. Du kan se videoen herunder med Emmelie og høre hvordan hendes sangforberedelser går i Malmø.  ;Onsdag, 8. maj 2013
Iben Hjejle får bolig-hjælp af Christian Stadil; Det kan være svært at finde et ordentligt sted at bo i København, men hvis man har gode kontakter, så bliver det hele meget lettere. Ifølge Ekstra Bladet har Christian Stadil nemlig hjulpet Iben Hjejle med at finde et sted at bo, og det er i en ejendom på Frederiksberg, som er ejet af Hummel-direktøren. De to lærte hinanden at kende, da de sidste år medvirkede i TV 2-programmet ”Stjernerne på Slottet”, og nu har bekendtskabet angiveligt ført til, at Iben Hjejle får eksklusivt tag over hovedet. Herskabslejligheden er på 221 kvadratmeter, og der skal Iben Hjejle bo sammen med sin søn William. Men også hendes 73-årige far, Christian, flytter ind i hendes nye lejlighed, har skuespilleren for nyligt fortalt til BILLED-BLADET. ;Onsdag, 8. maj 2013
Rigmor Zobel bød velkommen på skønhedsklinikken; Der var hjerteligt gensyn mellem Rigmor Zobel og Camilla Miehe-Renard, da de tirsdag eftermiddag mødtes til reception i skønhedsklinikken Belnatur. Klinikken, der er at finde i lækre lokaler i en dejlig kælder i hjertet af Hellerup, havde rullet den røde løber ud i anledning af, at klinikken nu har udvidet de daglige skønhedstilbud med plastikkirurgi og kosmetiske behandlinger. Rigmor Zobel, som er god veninde af stedets indehaver og samtidig er blevet ambassadør for den nye afdeling, der udfører kirurgiske behandlinger, viste rundt i stedets mange hyggelige afkroge med kabiner og behandlingsrum, samtidig med hun berettede om stedets nu mange muligheder for skønhedsbehandlinger. - Her er alt, hvad man kan have brug for, når man har min alder og gerne vil holde sig selv ved lige. Hvis jeg selv kom her hver dag, ville jeg ligne en million, sagde 42-årige Rigmor Zobel, der nu sagtens kunne ligne en, der lægger vejen forbi mindst hver anden dag. - Men nej desværre. Jeg gør det, når jeg har muligheden. Man skal have tid og råd, pointerede den smukke forretningskvinde. ;Onsdag, 8. maj 2013
Ibi Støving i tårer til TV-fest;" Foran en sal fuld af feststemte TV-kollegaer, blev Ibi Støving udråbt som ""Årets kvindelige TV-vært"" ved BILLED-BLADETs store TV-Guld-Fest på d’Angleterre i midten af København. Og det var en bevæget 38-årig Ibi Støving der havde svært ved at holde tårer tilbage, da hun efterfølgende blev interviewet af BILLED-BLADETs journalist Ulrik Ulriksen. Se klippet herunder og få svaret på, hvorfor Ibi pludselig er ved at bryde ud i tårer…  ";Tirsdag, 7. maj 2013
Laura Bro er gravid og single: Jeg vil giftes; Da Lone Hertz fyldte 40 år, var hun for længst blevet gift og havde fået tre børn. Nu er hendes 40-årige datter Laura Bro gravid med sit første barn, og der er ingen mand i hendes liv. Skuespilleren glæder sig til, at hendes drøm om at blive mor går i opfyldelse, men selv om hun kommer til at blive alenemor, så har hun også en anden drøm, som meget gerne må blive realiseret. - Jeg vil gerne giftes. Jeg vil gerne have en hvid kjole på og holde en giga fest. Jeg kunne godt tænke mig en livsledsager. At møde ham som jeg på en eller anden måde kan dele resten af mit liv med, fortæller Laura Bro til Alt for Damerne. Fordelen ved at møde en mand, når hun har fået et barn som single, står helt klart for skuespilleren Nicolas Bros søster. - Jeg tænker faktisk ikke, at det bliver så sindssygt problematisk. Man skal i det mindste ikke konkurrere med en eller anden eksmand, som man måske synes er skide irriterende, hvis man bliver kæreste med mig, siger hun til bladet. ;Tirsdag, 7. maj 2013
Sisse Fisker: Jeg var afhængig af at løbe; Sisse Fisker har altid dyrket masser af motion. Hun har gået til både fodbold, badminton, håndbold, volleyball og svømning. Men siden hun begyndte at arbejde som journalist, har det være løb, som DR-værten har været vild med. - Løb er så dejligt nemt. Man kan gøre det morgen, middag og aften, og når man er ude at rejse, kan man have skoene med. Det har klart været den idrætsform, jeg har brændt mest for i mit voksne liv, siger Sisse Fisker til magasinet Sundhed. Løb seks gange om ugen På et tidspunkt løb hun rigtig meget. Det første maraton blev gennemført i 2001, og det er blevet til fem i alt. For hvert løb kunne Sisse Fisker, der selv betegner sig som et konkurrencemenneske, konkurrere med sig selv om at løbe det hurtigere og hurtigere. Men på et tidspunkt blev det for meget. - Ingen tvivl om, at jeg i en periode løb for meget. Jeg var totalt grebet af det, og fordi jeg er, som jeg er, blev jeg simpelthen så målrettet. Jeg løb og løb, ikke bare fire gange om ugen som andre normale mennesker, men seks gange, og jeg kunne næsten ikke lade være med at løbe om lørdagen, inden jeg skulle ud og løbe langt om søndagen, siger Sisse Fisker, der til spørgsmålet om, hvorvidt hun var afhængig af at løbe svarer: - Ja, på et tidspunkt var jeg nok. Graviditet satte en stopper for løbetrangen Sisse Fisker forklarer, at hun af en diætist fik hjælp til, hvad hun skulle spise, så det passede med den store mængde energi, hun fik forbrændt på sine løbeture. Men det var først, da hun ønskede at blive gravid, og det ikke lykkedes, fordi hendes menstruationer var uregelmæssige, at hun indså, at løbelysten havde taget overhånd. Hendes læge sagde direkte til hende, at hendes krop var stresset, og han ordinerede straks noget afslapning. Det lykkedes så at blive gravid efter to måneder efter at have prøvet i tre år. I dag har Sisse Fisker to drenge, men da hun for nyligt blev opereret i benet og har problemer med ryggen, er cykelturen på 14 km frem og tilbage fra hjemmet i Vanløse til DR Byen den primære motionsform lige nu. LÆS OGSÅ:Vil du også begynde at løbe? Få et komplet løbeprogram, der får dig i form, på Femina.dk LÆS OGSÅ:Løb er sundt for dig – læs på Soendag.dk, hvilke helbredsfordele du opnår ved at løbe ;Tirsdag, 7. maj 2013
Mascha Vang irettesætter Ane Cortzen i TV-program; Ane Cortzen havde inviteret Mascha Vang med som gæst i ”Vogternes Råd” på DR2, da emnet handlede om Botox i mediebilledet. Det fik bølgerne til at gå højt i ”Ekstra Runden”, der kun kan ses på internettet. - Da jeg startede som TV-vært, kunne jeg godt se, at jeg havde flere rynker end mange andre på TV. Jeg tænkte, at enten får jeg Botox, så jeg ligner de andre, eller også er det en pointe for mig ikke at få det. Jeg er 38 og har de rynker, jeg nu engang har, men Botox forstærker en illusion om, at vi ikke har rynker, siger Ane Cortzen i TV-programmet. Hendes udmelding er henvendt til Mascha Vang, der er hurtig til at svare tilbage. - Det er at pudse glorien, og det er så DR-agtigt - ”giv mig en medalje, fordi jeg har rynker”. Det er kun dig selv, det går ud over, for det er dig, der ser rynket ud og ikke os andre. Jeg bliver så irriteret, når jeg ser en TV-vært, der har linjer, at jeg ikke hører efter, hvad de siger, fastslår Mascha Vang. Hun er uddannet makeupartist og er selv flittig bruger af Botox, da det ”sætter tiden i stå”, som hun siger. Derfor lægger hun ekstra meget mærke til, om folk i mediebilledet bruger det eller ej. Du kan se klippet ”Ekstra Runden” på DR’s hjemmeside her. ;Tirsdag, 7. maj 2013
Henrik Boserup: Jeg er så forelsket som en teenager; Han har taget nogle runder i kærligheds-karrusellen, men nu ser alt ud til at være gået op i en højere enhed for den 50-årige TV-kok Henrik Boserup, efter han har kastet sin kærlighed på TV 2-chefen Maiken Wexø. I et nyt interview fortæller han uden blusel, at han er forelsket som aldrig før. - Min kæreste er simpelthen det lækreste, jeg kan forestille mig. Stadig med silkeblød hud. Hun bliver bedre og bedre. Jeg har kendt hende i 21 år, og jeg er sikker på, at hun om 21 år vil være lige så lækker for mig. Lækrere måske endda, siger han i et interview med Magasinet Liv. Men der skulle altså gå 21 år, før Henrik Boserup og Maiken Wexø fandt ud, at det skulle være de to.  Efter romancen ret hurtigt tog fart, valgte parret at flytte sammen, og i dag forstår han ikke, at de ikke opdagede noget før, at lykken lå lige foran dem. LÆS OGSÅ:Få et overblik over de seneste nyheder med de kendte her… - Det spørger vi også os selv og hinanden om. I mellemtiden har vi så hver især levet med andre skønne mennesker og siger: ’Sikke dog en gave, at vi kan få lov at opleve det her nu.’ Jeg tænker ikke på andet end Maiken og er lige så forelsket, som dengang jeg var teenager. Det er som at være med i en meget, meget stor kærlighedshistorie. Faktisk spiller jeg hovedrollen i en tåreperser-film, siger Henrik Boserup i interviewet. Kæresten får det hele Kokken fortæller samtidig, at han nu også føler, at han er mæt af det pres, som han har arbejdet under i efterhånden mange år i restaurationsbranchen, og at det er blevet vigtigere for ham ikke at sætte den nye kærlighedslykke over styr.  Ud over det vil han gerne leve mange år endnu sammen med sin kæreste, og så har han heller ikke længere brug for at flirte med andre kvinder. - Nu er min butik lukket. Maiken får det hele. Jeg har ellers altid været et meget flirtende menneske. Den seksuelle energi står for mig som en af de største energier, vi har overhovedet. Hvad er meningen med livet, hvis ikke det er at forplante os og på den måde sikre os overlevelse? Det er helt primitivt, men jeg opfatter også mig selv som et ret primitivt væsen, siger han til Magasinet Liv. Henrik Boserup har for nyligt optrådt som dommer i TV-programmet Masterchef på TV3. Ud over det arbejder han i dag med at lave mad til private selskaber i ind- og udland. ;Tirsdag, 7. maj 2013
David Beckham er fan af teenagestjerne; Tusindvis af teenagetøser skreg om kap, da deres idol Justin Bieber gas den gas i Parken for et par uger siden. Hvis David Beckham havde været iblandt dem, havde han måske gjort det samme. Fodboldspillerens holdkammerat Zlatan Ibrahimovic i klubben Paris Saint-Germain FC har nemlig afsløret, at Beckham har en del tilfælles med de unges musiksmag og er ”belieber”.   - Vi kiggede på hans playliste i omklædningsrummet – det var meget Justin Bieber, Jonas Brothers og Selena Gomez, afslører Zlatan, ifølge Ekstra Bladet, over for avisen The Sun. - Vi havde forventet cool engelske rockbands og hip-hop. Det er skønt at vide, at ikke engang David Beckham har god smag i alt, tilføjer han. Måske er sportsstjernen blevet inspireret af sine børns musiksmag. Hans ældste søn Brooklyn er 14 år og rammer dermed lige ind i Justin Bieber-målgruppen. ;Tirsdag, 7. maj 2013
Ida Auken har født en søn; Danmarks Miljøminister er færdig med at gå rundt med struttende mave – i hvert fald for en tid. Ida Auken er nemlig nedkommet med en søn. Den nybagte mor fødte sin søn mandag – det fortæller hun gennem sin Facebook-side. - Kære alle. For et døgn siden kom vores lille søn til verden. Ida Auken og manden Bent Meier Sørensen har i forvejen sønnen Niels på to år, så der bliver nok at se til for den lille familie, selvom Ida hævder, at roen har sænket sig over familien. - Han er så fin og fuld af ro - og selvom han har okkuperet sin mors favn permanent og ikke tillader mange svinkeærinder, så spreder roen sig lige så stille til resten af familien. Lykønskningerne strømmer ind til den nybagte mor, der glad kvitterer på Facebook: - Tak for de mange kærlige tanker og hilsner. Ida ;Tirsdag, 7. maj 2013
Komiker trues med sagsanlæg;" Da anden sæson af satieprogrammet ”Dybvaaaaad” sluttede i april på TV 2 Zulu, lovede Tobias Dybvad, at der ville komme en sæson mere. Men det løfte må han nu bryde. I showet har komikeren lavet satire over diverse klip fra reality-programmer på TV3 og SBS TV, men de to TV-stationer har nu sendt ham en mail og truet med sagsanlæg, hvis programmet fortsætter. - Vi har forsøgt at holde os til reglerne for citatret, dvs. at bringe korte klip om aktuelle emner, som man debatterer. Og satireprogrammer må også gøre brug af citatretten. Men nu truer TV3 og SBS altså med at nedlægge forbud, og det er de måske i deres gode ret til. Men jeg vil så til gengæld lave lidt ""larm"" omkring det, fortæller Tobias Dybvad til tvtid.dk. Selv om han mener, at han har givet de to kanaler god reklame, så holder TV3 fast på sin beslutning. - TV3 har i programmet på TV 2 Zulu konstateret løbende brud på ophavsretten - og det kan ikke gradbøjes. ”Dybvaaaaad” bruger blandt andet klip fra TV3’s programmer til sin satire, og det sker uden aftale med TV3, siger TV3’s pressechef Søren Hedman til tvtid.dk. ";Tirsdag, 7. maj 2013
Janni Spies opgiver kamp mod bryllups-dokumentar; Den 11. maj 1983 blev Janni Brodersen og Simon Spies gift i Holmens Kirke, og på lørdag – 30 år senere – viser DK4 dokumentaren ”Et ikke helt almindeligt bryllup” om parrets overdådige bryllup. Det var ellers meningen, at filmen skulle have været vist som en nytårsgave til seerne, men det fik Janni Spies stoppet, da hun krævede at se filmen først. Nu har den 50-årige tidligere rejsedronning så set den kontroversielle bryllupsvideo og givet kanalen tilladelse til at vise den for danskerne.    - Jeg er glad for, at jeg fik mulighed for at udsendelsen, inden den blev bragt. For mig var det naturligt at se, hvad programmet omhandlede, da der er flere af de medvirkende, der ikke er blandt os længere. Så det var ikke mindst af hensyn til dem, siger hun ifølge Ekstra Bladet via sin PR-agent Signe Sehested-Lund. Filmen viser blandt andet små interview med Jannis far og mor fra aftenen før brylluppet på Hotel Richmond og følger Simon Spies på selve bryllupsdagen. Rejsekongen døde et års tid senere i en alder af 62 den 16. april 1984. ;Tirsdag, 7. maj 2013
Video-interview med Reumert-vinder Tammi Øst; Skuespilleren Tammi Øst vandt for fjerde gang en Reumert, da de prestigefyldte priser søndag blev uddelt i Operaen. BILLED BLADET var med bag scenen, hvor hun fejrede resultatet, som hun vandt for sin præstation i ”Kirsebærhaven” på Aalborg Teater. Se hende fortælle hvad prisen betyder, og om hun vil røbe, hvad det medfølgende pengebeløb på 100.000 kroner skal bruges på…  ;Tirsdag, 7. maj 2013
De unge mødre: Inge Yvonnes datter er kommet i pleje; Livet har aldrig behandlet Inge Yvonne Christiansen fra De unge mødre pænt. Gennem hele sin barndom har hun kæmpet, men hun tabte og gik ned med en depression. Den depression har nu ført til, at hun må se endnu et nederlag i øjnene: Hun magter ikke sin egen datter. Inge Yvonne har gemt på den hemmelighed i over et år, i et forsøg på at undgå de ondskabsfulde rygter. Nu taler hun ud. Inge Yvonne skjulte sin graviditet - hun var bange for klassekammeraterne har hun fortalt til udeoghjemme.dk - Jeg følte, jeg svigtede Annabel. Jeg havde ikke overskud til hende, til at lege og hygge og være der for hende, så det var bedst, at hun kom et andet sted hen, hvor hun fik en stabil hverdag, forklarer Inge Yvonne fra De unge mødre. Hendes lille guldklump, som de sidste knap fire år har bragt glæde og altoverskyggende kærlighed ind i hendes liv, er nu flyttet. Mormor har taget hende i pleje.   Inge Yvonne får hjælp af psykolog Inge Yvonne skammer sig over, at hun ikke magter sin egen datter, men hun vidste, at hun selv havde brug for professionel hjælp, før hun kan blive den mor for Annabel, som hun drømmer om. - Jeg har fået psykologhjælp. Det handler om, at jeg har haft en hård barndom, så jeg fik en depression, som jeg har kæmpet med siden, siger den 20-årige mor, som er blevet mobbet massivt gennem hele sin barndom. Den unge mor indså altså, at Annabel ville få det bedre, hvis hun ikke er hos hende i den svære tid. Derfor tog hun den modne beslutning at anbringe Annabel i pleje. Beslutningen blev lidt nemmere ved, at Annabel trods alt bliver i familien. Inge Yvonnes mor har taget den lille pige til sig. - Det er nemmere, fordi det er min mor. Jeg har Annabel hver anden weekend. Men jeg kan ikke komme forbi i tide og utide, siger kommunen. Det vil forvirre Annabel, hvis jeg kommer på besøg, og jeg ikke tager hende med mig hjem, fortæller Inge Yvonne fra Kaas i Nordjylland, som blot bor 15 km fra sin mor i Sulsted. Annabel flyttede hjem til sin mormor den 3. januar sidste år. Hannah Melissa flygtede fra kommunen, da hun frygtede, at datteren Cecilya igen ville blive fjernet – læs historien på udeoghjemme.dk Jeg svigtede Annabel Inge Yvonne valgte at holde det hemmeligt. Kun familien og de tætteste veninder vidste det. - De støttede mig selvfølgelig. Jeg orkede bare ikke alle de rygter, der jo kommer, når man har været med i De unge mødre. Men der er så mange rygter på nettet nu, derfor vælger jeg at fortælle det, så håber jeg, rygterne stopper, siger hun. Beslutningen er stadig smertefuld, men hun ved, hun gør det bedste for sin datter. - Jeg er stadig ked af det, for jeg savner jo min datter hver dag. Men jeg er også glad for, at jeg traf det valg. Jeg gjorde, hvad der er bedst for min datter. Og jeg kan se, at Annabel er blevet meget mere glad nu. Hun er også blevet ældre, snart fire år, så hun forstår mere af, hvad der foregår, siger Inge Yvonne. Ingen kender fremtiden - Vi har ikke snakket om hjemgivelse endnu. Jeg håber selvfølgelig, jeg får hende hjem igen, men jeg ved, jeg ikke er klar endnu, selv om jeg har det nogenlunde godt. Jeg vil bare ikke have, at det går for hurtigt, for så ender det måske med, at jeg går ned igen, og jeg svigter hende. Det ville ikke være godt for nogen af os, lyder hendes vurdering. Inge Yvonne har virkelig fået det meget bedre det sidste år. Hun går ikke længere fast til psykolog, men hun har hjælpen i baghånden, når hun har brug for den.  ;Tirsdag, 7. maj 2013
Lars Barfoed og Helle Sjelle: Nu står vi frem; I starten af januar måned flyttede Det Konservative Folkepartis formand, Lars Barfoed i egen lejlighed på Frederiksberg. Det kom hurtigt frem, at flytningen skyldtes at Lars skulle skilles fra hustruen gennem 10 år, Vibeke Sylvest Barfoed.  Men nu har Lars Barfoed igen fundet kærligheden i den 13 år yngre tidligere kollega, Helle Sjelle. Parret valgte for nylig at stå frem som et nyt par og BILLED-BLADET mødte dem til at en snak om fremtiden. Læs hele det eksklusive interview i BILLED-BLADET allerede i morgen tirsdag og se videoklippet med parret herunder.  ;Mandag, 6. maj 2013
Helen Mirren raser i dronning Elizabeth-kostume; Når Helen Mirren optræder på teaterscenen, skal der være ro i salen – og udenfor. Det fik en stor flok gade-trommeslagere at føle, da en rasende Helen Mirren pludselig kom løbende ud fra Gielgud Theatre i Soho og råbte, at de skulle stoppe med at spille, fordi de forstyrrende hendes optræden i stykket ”The Audience”. Den 67-årige skuespiller spiller rollen som dronning Elizabeth, og hun var klædt som den britiske monark med tiara og perlesmykker, da hun til de forbipasserendes store overraskelse dukkede op på gaden for at konfrontere bandet. - Hun grinede, da hun sagde, at hun i en ikke helt venlig tone havde bedt dem om at forsvinde, fortalte en af teatergæsterne efterfølgende til The Sun. Helen Mirren udskyldte dog også overfor publikum, og hun endte med at få stående applaus, da teaterstykket var slut. ;Mandag, 6. maj 2013
Britisk skuespiller: Jeg er far til Michael Jacksons børn; 15-årige Paris Jackson ligner Mark Lesters 18-årige datter Olivia, mens 16-årige Prince Jackson har en vis lighed med den britiske skuespiller, da han var barnestjerne i ”Oliver!”. Det mener Mark Lester i hvert fald selv, og derfor er han overhovedet ikke i tvivl om, at det er ham, der er far til sin afdøde ven Michael Jacksons børn. Han er i forvejen gudfar til Jackson-børnene, og han siger ifølge The Sun, at han på superstjernens opfordring donerede sæd til ham et år inden, Prince blev født. Skuespilleren er villig til at tage en DNA-test for at bevise sin påstand. Det er først nu, hvor børnene er blevet ældre, at han er begyndt at tænke på ligheden, og han mener også, at Jacksons yngste søn, 11-årige Blanket, er hans biologiske barn. Mark Lester har ikke set de tre børn, siden popkongen døde i juni 2009, og han vil vente på, at han får deres tilladelse til en DNA-test. ;Mandag, 6. maj 2013
Beate Bille: Min datter fjernede fokus fra mig selv; Før Beate Bille blev mor, handlede hendes liv sig om udseendet og karrieren. Det blev der dog vendt op og ned på, da modellen og skuespilleren fødte lille Fernanda for tre år siden. - At få min datter var simpelthen den største befrielse. Det har fået fokus væk fra mig selv, for min datter er jo langt vigtigere. At hun trives og har det godt, og at vores lille familie fungerer, er nummer et i mit liv, fortæller 36-årige Beate Bille til Alt for Damerne. Hun bor sammen med sin datters far, filmfotograf Magnus Jønck, og vil gerne have flere børn. Skuespilleren er meget opmærksom på, at hendes datter får en god opvækst uden at blive for meget påvirket af den kropsfiksering, der er i modelverdenen. - Jeg håber ikke, at min egen datter kommer til at spejle sig alt for meget i modellerne, for det man ser i bladene, er jo ikke virkeligheden. Der bliver brugt rigtig meget tid på Photoshop med de billeder. Jeg prøver at putte noget styrke og selvværd ind i min datter, så hun kan finde ud af at sortere i det, hun ser, forklarer hun. ;Mandag, 6. maj 2013
Christiane Schaumburg-Müller: Jeg er i den syvende himmel; Det var ikke ligefrem en hårdkogt rapper, der stod højest på ønskelisten over drømmemanden, da Frederiksberg-pigen Christiane Schaumburg-Müller var single. Men i 2008 faldt TV-værten alligevel pladask L.O.C. alias århusianske Liam O’Connor.  - Jeg havde nok aldrig regnet med, at jeg ville ende op med en rapper – dem boede der ikke så mange af på Femte Juni Plads på Frederiksberg. Folk, som kender mig og Liam, synes, vi er et meget godt par. Vi kommer selvfølgelig ikke fra de samme kår, men indeni minder vi meget om hinanden, fortæller TV-værten til Alt for Damerne og tilføjer: - I min familie kan du komme hjem med hvem som helst – bare du elsker ham og bliver behandlet godt. Det handler bare om at komme hjem med en god fyr, og det gjorde jeg, fastslår hun. Christiane Schaumburg Müller er netop sprunget ud som vært på Kanal 5’s ”Det Store Datingshow”, men på privatfronten mangler hun bestemt ikke selv kærlighed. - Vi har været sammen i lidt over fire år nu, og jeg er stadig dybt forelsket. Jamen, det er så vildt, altså. Jeg bliver mere og mere forelsket fra år til år, får stadig helt kriller i maven, når jeg ser ham og har bare lyst til ham hele tiden – jeg er i den syvende himmel, siger hun til Alt for Damerne. ;Mandag, 6. maj 2013
Her er årets Reumert-vindere;" Dansk scenekunst blev fejret søndag aften i Operaen i København, hvor Bikubenfonden for 15. gang var vært for Årets Reumert, der er opkaldt efter Poul Reumert. Skuespillere, sangere, dansere, instruktører, dramatikere, producenter og publikum var i festhumør i salen, mens de 25 teater-priser blev uddelt. Her er en oversigt over nogle af prisvinderne: Bikubens Hæderspris:Instruktør Klaus Hoffmeyer Årets Forestilling:”Skakten”, Aarhus Teater og CaféTeatret Årets Kvindelige Hovedrolle:Tammi Øst i ""Kirsebærhaven"", Aalborg Teater Årets Mandlige Hovedrolle:Ole Lemmeke i ""Bang og Betty"", Folketeatret Årets Kvindelige Birolle:Maria Rossing i ""Madame Bovary og Kagefabrikken"", Det Kongelige Teater Årets Mandlige Birolle:Thomas Hwan i ""Macbeth, Madame Bovary og Kagefabrikken"", Det Kongelige Teater Årets Sanger:Ann Petersen i ""Tristan og Isolde"", Den Jyske Opera Årets Danser:Gudrun Bojesen i ""Kameliadamen"", Det Kongelige Teater Årets Instruktør:Minna Johannesson, Anne Linnet Teaterkoncert - Jeg er jo lige her, Aalborg Teater ";Mandag, 6. maj 2013
Karen Mukupa er blevet mor til Tiki Marlee;" Sangerinden Karen Mukupa og kokken Nikolaj Kirk har nu fået deres store drøm opfyldt. Parret er blevet forældre til en yndig lille pige, og Mukupa har lagt et foto af guldklumpen på Facebook med ordene: ""Sweet little Tiki Marlee. Life is amazing"" (Søde, lille Tiki Marlee. Livet er vidunderligt, red.) For Mukupa og Kirk har det længe været et stort ønske at stifte familie. Parret havde gennem mange år forsøgt at få et barn og talte om adoption, da Karen pludselig blev gravid. - Det er et mirakel, der er sket. Jeg havde faktisk opgivet, og jeg troede simpelthen ikke på det, da jeg fandt ud af, at jeg var gravid. Men den var god nok, og vi er meget glade, sagde Karen Mukupa til BILLED-BLADET kort før fødslen. ";Mandag, 6. maj 2013
Taxachauffør hev Lisbeth Østergaard ud af sengen; Ups, det var vist ikke meningen. Den ellers så morgenfriske TV 2-vært, Lisbeth Østergaard, sov for første gang over sig på en af sine arbejdsdage på ”Go’ Morgen Danmark” og måtte hives ud af sengen. Hendes kolleger havde ellers forsøgt at kime hende ned 18 gange tidligt mandag morgen, men lige lidt hjalp det. De måtte sende en venlig taxachauffør af sted, der hev hende ud af drømmeland. Det skriver Lisbeth Østergaards medvært, Morten Resen, på Twitter. - Så skamfuld ser Lisbeth ud, når hun har sovet over sig, fremkaldt frygtens sved på sine kollegaers pande ved ikke at besvare 18 opkald, og efterfølgende er blevet vækket og hevet ud af sengen af en venlig taxachauffør... Men jeg lover, at hun er på toppen 6.35. P.S.: Hvordan kan man se så casual godt ud, når man lige er vågnet??? Måske havde TV-værtens tunge søvn noget at gøre med, at hun søndag befandt sig på Brøndby Stadion sammen med Flemming Østergaard. Her overværede hun FC København vinde DM-guldet. ;Mandag, 6. maj 2013
Charlotte Bircow på hospitalet efter cykelstyrt; Charlotte Bircow, der også er en ivrig cykel-pige var sammen med sit cykelhold på træningstur i det nordsjællandske og havde kørt et par timer, da uheldet skete søndag formiddag. En foran kørende cyklist på holdet bremsede op og dermed kørte flere cyklister sammen. Charlotte Bircow, der havde cykelskoene spændt fast på pedalerne, væltede så uheldigt, at hun brækkede armen og måtte på Gentofte Hospital. Her afslørede et røntgenbillede to brud, hvorpå armen blev lagt i gips. - Det kunne have været meget værre, så jeg regner da med at skulle undervise i morgen i puls-træning, mens jeg nok er nødt til at få en anden til at tage timerne i vægttræning, fortæller ukuelige Charlotte Bircow, der tager situationen med godt humør. - Sådan kan det gå, når man cykler på racercykel på landevejene, man får nogle knubs. Og det er da heldigt, det er venstre hånd, når det nu skal være. Jeg har endda fået lagt armen i action-gips, for jeg sagde til lægen, at jeg da ikke kan holde mig i ro i fem uger, ler Charlotte om sin røde, letvægtsgips. Om ti dage skal fitness-instruktøren igen til kontrol med sin arm. - Der skal lægerne tage stilling til om armen skal opereres eller om bruddet vokser sammen som det skal. Men indtil videre håber jeg på det bedste, siger Charlotte Bircow og forsøger tappert at bide smerterne i sig, omend hun erkender, at søndag aften kommer til at foregå i fred og ro på sofaen. ;Søndag, 5. maj 2013
Cæcilie Norby Flytter sammen med sin mand gennem 13 år; Vi er mange, der i dag kan synge med på OneTwo-hittene Den Bedste Tid, Midt i en Drøm og Billy Boy. I dag er Cæcilie Norby, der var forsanger i popbandet solist, mor til en datter på 12 og så danner hun par med den svenske kontrabassist Lars Danielsson. Men selv om hun og Lars har været sammen i 13 år, så har de aldrig boet sammen. Men det bliver der lavet om på. – Nu flytter vi jo sammen for første gang, Lars og jeg. Vi har ikke boet sammen før. Ikke rigtigt. Lars har haft sit hus oppe i Mölnlycke i Sverige, og lejligheden her på Frederiksberg er min. Jeg har boet hos Lars, eller også har han boet hos mig. På den måde har vi selvfølgelig boet sammen, men vores møbler har aldrig boet sammen før, siger Cæcilie Norby til SØNDAG. Københavner-lejlighed med plads til familie og musik Parret har derfor været på boligjagt og deres nye fælles bopæl bliver på dansk grund. – Nu har vi så købt en fælles lejlighed i København. En stor lejlighed med plads til alt muligt. Også to flygler. Og en masse andre instrumenter. Og to hjemmearbejdende mennesker. Og en 12-årig, som endelig kan få et stort værelse. Og Lars’ ene datter, der skal til at studere i København, forklarer hun. Og den store lejlighed, der kan rumme både musik og Cæcilie Norbys familie. – Det har været et brændende ønske hos mig i mange år at bo et sted, hvor der er åbent for mange mennesker og mange projekter, og hvor der er plads til at folde sig ud uden hele tiden at skulle pakke sammen og rydde væk. Og nu var muligheden der. Så nu skulle det være. LÆS OGSÅ:Cæcilie Norby: Når jeg står på scenen er jeg forelsket i alle omkring mig. Læs mere på soendag.dk LÆS OGSÅ:Caroline Henderson: Det er gået op for mig, at livet har en udløbsdato. Læs mere på soendag.dk     Foto: Martin Høien/BILLED-BLADETSanger Cæcilie Norby med sin mand, den svenske bassist Lars Danielsson.  ;Søndag, 5. maj 2013
Camilla Vest får oprejsning af Henrik Sass Larsen; Henrik Sass Larsen beklager nu over for den tidligere topmodel Camilla Vest, der i marts blev frikendt for skatteunddragelse af Østre Landsret efter byretten først havde idømt hende og ægtefællen små to års fængsel. Sass Larsens beklagelse skete lørdag formiddag i det politiske magasin 1240 K på TV 2 News, hvor Camilla Vest var igennem på en telefon, skriver bt.dk. - Jeg synes, at det er utroligt, at der slet ikke har været nogen reaktion. Ikke fordi jeg skal have en undskyldning, men jeg synes, at det på en eller anden måde havde været en rar afslutning, hvis man havde kommet med en beklagelse. Det er helt utilgiveligt den måde Skat har behandlet os på, sagde fotomodellen. Og Sass kvitterede med en beklagelse. - Jeg har ingen problemer med som folketingsmedlem over for enhver borger, der måtte være anklaget for et eller andet som de ikke har gjort, og hvor tingene er blevet fejlbehandlet i forhold til de offentlige myndigheder, så udsteder jeg gerne en beklagelse. Det har jeg ingen problemer med, jeg synes ikke man skal behandles sådan, sagde Sass. Sagen kort Sagen udspringer af en strid mellem parret og skattevæsenet, der mener, at Camilla Vest Nielsen var skattepligtig i Danmark fra 2001 til 2006. Parret hævder, at de opholdt sig i USA i så stor en del af tiden, at de ikke skulle betale skat i Danmark. ;Søndag, 5. maj 2013
Ann Hjort: Sværere at få roller som ældre; Den 56-årige skuespiller Ann Hjorts navn er over årene nærmest blevet synonym med den lille, friske nisse, vi lærte at kende som Puk fra Nissebanden.  Over de seneste år kan Ann Hjort godt mærke, at det sværere at få roller som ældre kvinde. - Jeg kan ikke vurdere, om det er min alder, men udbuddet er ikke stort. Jeg er dog blevet meget bedre til at være i nuet. Hvis man hele tiden slår sig selv i hovedet med der, hvor man gerne ville være, så tager det en masse energi. Verden er fortryllende, når man først slipper det, siger Ann Hjort, der i dag bruger meget tid på at undervise arbejdspladser i krisekommunikation ved hjælp af rollespil. Lektien for hende har været, at man som skuespiller skal kæmpe for det, og selv skal være i stand til at ændre sin karrieres retning, hvis man vil noget med den.  Men Ann Hjort beklager samtidig ikke, at alderen giver nogle ekstra udfordringer. LÆS OGSÅ:Ann Hjorts nye lykke – kæreste med yngre mand - Det er nemmere, end jeg troede at blive ældre. Det er selvfølgelig ærgerligt, at der er kortere tid til endestationen. Jeg tænker da jeg på, at jeg ikke længere kan få børn, men det har jo altid været svært for mig. Min krop forandrer sig da også, og jeg kan da godt se, at huden i ansigtet er anderledes end for 30 år siden. Men ud over det synes jeg, at man skal gøre, hvad der passer én, og man skal stadig være nysgerrig, drømme og være flittig, siger hun. Hun har da heller ingen ærgrelse over, at det netop blev rollen som Puk, der kom til at definere hende som skuespiller.  For det arbejde hun lavede sammen med kollegerne i julekalenderen, skammer hun sig på ingen måde over. - Så længe der er kærlighed i det, så er det okay.  Der er jo ikke noget at være flov over ved det.  Hvis folk blev ved med at genkende mig på, at jeg havde lavet noget skidt, så ville jeg være flov over det, men sådan er det jo ikke. Jeg spillede sammen med dygtige skuespillere, og vi lavede et godt stykke arbejde.  Det var en markant figur, og derfor vil det altid stå forrest, siger Ann Hjort der stadig den dag i dag modtager breve fra folk som skriver, at de elsker rollen. Ann Hjort er lige nu aktuel i familiemusicalen Rasmus Klump på Holbæk teater i rollen som Pelle. Forestillingen indtager Tivoli i juni måned. LÆS OGSÅ:Efter mere end 20 års forhold har skuespillerparret besluttet sig for at skilles ;Søndag, 5. maj 2013
Kiera Knightley er blevet gift;" Kiera Knightley er biografaktuel med ”Anna Karenina”, og nu har hun knyttet bånd med sin musiker-kæreste James Righton. Ifølge The Telegraph strålede den unge stjerne, da hun omfavnede sin nye mand i den maleriske by Mazan, nær Avignon i Provence. Brudekjolen var kreeret af Karl Lagerfeld med let gennemsigtigt tylskørt, og bruden havde i dagens anledning valgt løsthængende frisure. Brudgommen var iklædt mørkt jakkesæt, lyseblåt slips og solbriller. - Det var en meget bevægende ceremoni,"" sagde en tilskuer, ifølge The Telegraph, og tilføjer: - Keira virkede yderst bevæget af det hele - der var helt sikkert glædestårer. Brylluppet i Frankrig var tilsyneladende bevist nedtonet og ikke mange gæster var blevet inviteret til selve vielsen, som ifølge en af de fremmødte, kun bestod af en halv snes gæster ved rådhuset, hvor borgmester Aime Navello udførte ceremonien. Kiera Knightley havde sin 62-årige mor Sharman Macdonald med, mens den 29-årige brudgom havde inviteret medlemmer af sit band og forældre med til det uformelle bryllup i Provence. Som en lille sød krølle på dagen, kørte det nygifte par væk i en ramponeret gammel Renault Clio, som bestemt havde set bedre dage. Så bliver det vist ikke mere fransk provinsielt. ";Lørdag, 4. maj 2013
Så glad er den nye VMD-vært - Sarah Grünewald; Christiane Schaumburg-Müllers afløser som ”Vild med dans”-vært, Sarah Grünewald, gik fredag aften til fest med hele kendis-Danmark i det ny-renoverede historiske hotel i hjertet af København. Smukke Sarah Grünewald bliver den nye kvindelige ”Vild med dans”-vært, som efterfølger Christiane Schaumburg-Müller O’Connor. Den 29-årige model og skuespiller Sarah Grünewald gik for alvor ind i rampelyset sammen med medværten Claus Elming ved sin side, da BILLED-BLADET fejrede sin store TV-Guld-fest. Vores journalist Ulrik Ulriksen spurgte Sarah om hendes forventninger til VMD og hvordan hun havde det med at blive valgt som den nye vært. - ”Vild med dans” udstråler elegance, og at jeg bliver præsenteret til denne flotte fest på det prestigefyldte hotel d’Angleterre i en smuk kjole og med Claus ved min side, ja, det er en dejlig ramme, sagde Sarah. Hun bliver den fjerde i rækken af kvindelige ”Vild med dans”-værter. Se videoen fra BILLED-BLADETs TV-Guld-Fest, hvor Sarah Grünewald fortæller glad om sin nye rolle på TV.  ;Lørdag, 4. maj 2013
Mikkel Kryger havde det svært med kollega; Sådan tænkte ”Go’morgen Danmark”-værten Mikkel Kryger, da han første gang mødte sin eks-kollega på DRs Ramasjang, Sofie Linde, til en TV-casting. Og hun syntes omvendt, at han var superarrogant. Men i dag er de to bedste venner Sofie Linde og Mikkel Kryger mødte hinanden til en casting på børneprogrammet Ramasjang. Men i første omgang kunne de ikke døje hinanden. Det fortæller ”Go’morgen”-værten i et interview med FEMINA. - Jeg kan huske, at jeg tænkte: hende kan jeg ikke arbejde sammen med! Der var bare ikke god kemi mellem os. Men da vi blev valgt til at arbejde sammen, fungerede det faktisk rigtig godt fra start, siger 29-årige Mikkel Kryger.  Sofie Linde var heller ikke begejstret for ’ham den gamle’ til at begynde med: - Jeg var ny, kun 18 år gammel, og syntes, at Mikkel var super arrogant. Københavnersmart, talte om Voice-dagene, high-fivede med de kendte på Strøget. Jeg var helt grøn, og han skulle rigtig belære mig om at være vært. Men Mikkel var faktisk meget sød, han lærte mig en masse. I dag arbejder Sofie Linde stadig på børnekanalen, mens Mikkel Kryger er rykket til de voksne rækker på TV2s ”Go morgen Danmark”. Men de holder fast i venskabet. - Sofie er den sjoveste pige, jeg kender. Sofie er en drengepige, som er nem at være sammen med. Hun elsker øl og stegt flæsk med persillesovs, og hun er fuldstændig bramfri og umiddelbar, og det elsker jeg hende for, siger Mikkel Kryger til FEMINA. Aldrig andet end venskab Hånden på hjertet: Har I aldrig været tiltrukket af hinanden? - Sofie har altid været som en lillesøster for mig. Jeg har følt, at jeg skulle beskytte hende, så derfor har der aldrig været noget mellem os. Jeg har også haft en kæreste gennem alle de år, vi har kendt hinanden, men vores venskab startede bare ud med sådan et beskytter-forhold, siger Mikkel Kryger. - Ja, Mikkel har altid passet på mig. Jeg kender også Maja (hans kæreste, red.) rigtig godt efterhånden og har et super godt forhold til hende. Det ville nærmest være lidt incest-agtigt, hvis vi skulle være sammen! Hvordan har jeres kærester haft det med jeres venskab? - I starten kunne jeg jo ikke særlig godt lide hende, så dér havde min kæreste ikke noget problem med det. Men så skulle Sofie og jeg flytte sammen til Aalborg for at lave tv. Min kærestes veninder havde fortalt hende, at i TV-branchen bliver værter tit kærester, fordi de arbejder så tæt sammen, og så blev hun selvfølgelig lidt nervøs. Nu synes hun bare, at det er dejligt, at jeg har Sofie, siger Mikkel Kryger. LÆS OGSÅ:”Go’morgen Danmarks” Ibi Støving prøver at leve sundt, men ”er en værre sukkergris”. Læs, hvordan den smukke tv-vært holder sig sund, på femina.dk LÆS OGSÅ:TV-værten Ane Cortzen er den, der tjener pengene i parforholdet. Læs, hvordan det er, på femina.dk ;Lørdag, 4. maj 2013
Charlotte Bircow: Sådan holder jeg mig i form; Da Charlotte Bircow i april 2011 fik konstateret brystkræft, måtte hun efterfølgende gennem seks gange kemoterapi og 36 strålebehandlinger. Det var en behandling, der havde betydning for Charlotte Bircows ellers så veltrimmede krop. I dag to år efter diagnosen blev stillet kan hun nøjes med at gå til kontrol, og hun har næsten ingen mén. - I begyndelsen havde jeg meget ondt i min ene arm og kunne have svært ved at bruge den. Men det har jeg efterhånden næsten fået trænet væk. Træningen har gjort ondt, ja. Men i dag er armen næsten lige så stærk, som den var, siger hun til Soendag.dk Det har været hårdt at nå derop igen Hun er også ved at være tilbage i samme gode form, som hun var. - Men for pokker, det har været hårdt at nå derop igen. Jeg må sige, jeg føler med de mennesker, der aldrig har dyrket motion og skal i form. For det har jeg prøvet nu. Og det er en tough kamp. Men igen, det er et valg, man bliver nødt til at tage og så sige til sig selv: Jeg vil, siger hun. Selv vil Charlotte Bircow ikke kalde sig fanatisk, når det kommer til motion. - Det har jeg i øvrigt aldrig været, det er bare det billede, folk har haft af mig, siger hun og forklarer, hvordan hun i dag træner i løbet af ugen, så hun kan holde sig i form. - Jeg er glad og tilfreds, hvis jeg får dyrket motion fire gange om ugen. Jeg kan godt lide at løbe en tur. Jeg løber ikke langt, men nyder at løbe. Jeg forsøger at nå de to undervisningstimer, jeg stadig har hver mandag, hvor jeg underviser et stram-op-hold og et puls-og-styrke-hold. Derudover dyrker jeg noget spinning. Men det er faktisk det, jeg gør. Mere er det ikke, siger hun. Hjernen skal også motioneres Ud over den fysiske træning har Charlotte Bircow også haft fokus på den mentale træning. - Jeg tror egentlig bare, jeg gør det, der er bedst for mig. Og det, der er bedst for mig, og for os allesammen for den sags skyld, er jo at prøve at være glad. Og glæde kan man altså ikke trække i en automat, fortsætter hun entusiastisk. Glæde bliver man nødt til at skabe. Glæde kommer indefra. Og det bliver man nødt til at arbejde med, siger hun og fortsætter: - Som jeg gerne siger, når jeg holder foredrag: Lige så vel som man kan motionere sin krop, kan man også motionere sin hjerne. Og her handler det om at træne sig selv i at tænke positivt og holde fast i de positive tanker. Det kræver øvelse og arbejde, akkurat som når man motionerer sin krop, siger hun. LÆS OGSÅ:Kræftdiagnosen har ikke forandret Charlotte Bircow. Men lidt er der sket med hende. På soendag.dk fortæller hun hvad, der er forandret. LÆS OGSÅ:Det kan være svært at nå at få trænet i løbet af en travl hverdag. Her fortæller Helle Thorning-Schmidt, hvordan hun finder tid til motion i en i forvejen fyldt kalender. ;Lørdag, 4. maj 2013
"Sarah Grünewald er ny ""Vild med dans""-vært"; Smukke Sarah Grünewald bliver den nye kvindelige ”Vild med dans”-vært, som efterfølger Christiane Schaumburg-Müller O’Connor. Sarah Grünewald, som er 29-årig og model og skuespiller, blev præsenteret fredag aften til BILLED-BLADETs TV-Guld-fest på hotel d’Angleterre i København, hvor hun havde medværten Claus Elming ved sin side. - ”Vild med dans” udstråler elegance, og at jeg bliver præsenteret til denne flotte fest på det prestigefyldte hotel d’Angleterre i en smuk kjole og med Claus ved min side, ja, det er en dejlig ramme, sagde Sarah Grünewald. Hun bliver den fjerde i rækken af kvindelige ”Vild med dans”-værter. Foruden Christiane har Andrea Elisabeth Rudolph og Christine Lorenzen budt op til dans i det populære underholdningsprogram på TV 2. Fremover bliver det altså Sarah Grünewald. ;Fredag, 3. maj 2013
Nu kommer Matador på Bakken;" Hvem har ikke drømt om at smutte tilbage i tiden og få serveret en gang stegt flæsk på Jernbanecafeen hos tjener Bolt?! Det har Torben Træsko i hvert fald. Bakkens matador, der ejer både Cirkusrevyen og en lang række andre restauranter og forlystelser ude i den grønne skov, har til det formål opkøbt et helt hjørne af forlystelsesparken, hvor en række af de kendte bygninger fra TV-serien nu skal opføres, skriver Ekstra Bladet. Der er blandt andet tale om ”Damernes Magasin”, Jernbanecafeen”, ”Postgården” og ”Skjerns Magasin”, som skal være en slags levende museum. Det er meningen, at Bakke-gæsterne skal betjenes efter datidens normer på Jernbanecafeen og Postgården; Så der bliver altså ikke servering af burger og store colaer. Det er som bekendt DR, der har de store rettigheder til danskernes yndlings-TV-serie, men fra DR-Byen lyder beskeden: ”Jeg understreger, at der ikke er blæk på papiret endnu, men det er rigtigt, at der er en dialog”, skriver eb.dk.   ";Fredag, 3. maj 2013
Jarl Friis-Mikkelsen som toastmaster i Cannes; Den store bryllupsfest begynder allerede i aften med en middag for de 130 gæster, der er ankommet i dag. I morgen skal parret så giftes og søndag er der brunch på luksusyachten Parsifal III, som Rene Sindlev ejer halvdelen af, skriver Ekstra Bladet. Den anden halvdel ejes af Scanomat-millionæren Kim Vibe-Petersen. I øvrigt er det samme luksusyahct, som kronprinsparret har lånt flere gange, når de har holdt ferie ved bl.a. Den Franske Riviera. - Det var kærlighed ved første blik, og nogle gange kan selv et halvt år være lang tid, siger den forelskede milliardær til Ekstra Bladet, og hentyder til, at han mødte Patrizia Mancini for seks måneder siden. Rene Sindlev tjente sine mange penge, da hans smykkefirma Pandora blev børsnoteret for et par år siden. Dengang fik han 600 millioner kroner ud af selve børsnoteringen, og i dag har hans aktier i firmaet en værdi af 840 millioner kroner, ifølge Ekstra Bladet. Blandt de danske venner, som deltager i festen foruden Jarl Friis-Mikkelsen, er fodboldagenten Karsten Aabrink og den tidligere Codan-direktør Peter Zobel. ;Fredag, 3. maj 2013
Her er den nye Lille Per; Lille Per var blevet for stor - men nu er han igen lille. Otte-årige Sigurd Philip Dalgas er håndplukket til at overtage rollen som Lille Per i en helt ny omgang af de populære ”Far til fire”-film. Omkring 1400 håbefulde børn har været til audition for at få rollerne som Lille Per, Søs, Mie eller Ole - og nu skal de fire film-søskende så lære hinanden at kende. - Jeg synes, de andre er meget søde, udbrød Sigurd, da han på et pressemøde torsdag løb rundt i solskinnet med sine nye venner og sin trofaste følgesvend, elefanten Bodil. Emilie Werner Semmelroth skal spille Søs, Karoline Hamm bliver den nye Mie, mens Rasmus Bardram skal spille Ole. I voksenrollerne ses Jesper Asholt i rollen som far, Kurt Ravn skal spille Onkel Anders og Onkel Sofus, og endelig spilles Fru Sejersen af Bodil Jørgensen. Den første film ”Far til Fire – Onkel Sofus vender tilbage” optages i løbet af de næste to måneder, og der er foreløbig lavet en aftale med DR om tre nye ”Far til fire”-film. ;Fredag, 3. maj 2013
Kendte kvinder kysser sclerose farvel;" Enhver, der har sclerose tæt inde på livet, har nok på et eller andet tidspunkt ønsket sig at kunne give sygdommen et farvelkys. Derfor lancerer Scleroseforeningen nu kampagnen ”Kys sclerose farvel”. Målet er at samle så mange penge ind til forskning, at vi alle en dag kan kysse den kroniske og potentielt invaliderende sygdom sclerose farvel. En stribe kendte danske kvinder blandt andet Szhirley, Lina Rafn, Ellie Jokar, Saseline, Pernille Aalund og Julie Berthelsen har valgt at stille op til fordel for Scleroseforeningen i forbindelse med kampagnen. Alle kvinderne har en relation til sclerose og har set sygdommens måde at angribe kroppen på, på helt tæt hold. - Jeg er ret tæt på en mand med sclerose, og den sygdom provokerer mig virkelig. Hjertekarsygdomme giver lidt mening – du har ædt og drukket i årevis, Skipper! Men sclerose… Hvorfor begynder kroppen pludselig at angribe sig selv på den måde? Det giver ikke mening, og det provokerer mig, siger Lina Rafn - Jeg har set sygdommen gennem hele min barndom, fordi en af min mors nære venner har sclerose. I dag kan hun ikke bruge andet end sine hænder og sit hoved. Hun er lige blevet mormor, men hvor sjovt er det, når man ikke kan løfte sit barnebarn spørger Szhirley. Du kan nemt støtte via SMS, der er mulighed for at støtte med henholdsvist 10, 20 og 50 kroner. Send teksten; kys10 til 1231,  kys20 til 1231, kys50 til 1231. ";Fredag, 3. maj 2013
Blachman går verden rundt;" Det er ikke kun herhjemme, at Thomas Blachman, ""X-Factor""-dommer og musiker, møder stærk kritik over sit TV-program med nøgne kvinder.  Programmet er også begyndt at vække opsigt rundt omkring i verdenen. Det er slet ikke hverdag at se et program hvor to midaldrende mænd sidder og betragter og kommenterer en nøgen kvinde. Store aviser som The Sun og Daily Mail i England samt New York Daily News i USA har skrevet om programmet – og ofte i meget kritiske vendinger, skriver Ekstra Bladet. I Australien har Channel 9 kaldt Blachman en ”grim, skaldet mand” af de tre kvindelige værter, og showet blev endda kaldt ”verdens mest diskriminerende tv”.  Og selv indisk TV har vist klip fra programmet, mens en vært fortalte, at det var sådanne ting, der blev vist på dansk TV. Alle medier har dog også formidlet, at Blachmans program har vakt stor opsigt og kritik i Danmark, ligesom udlandet også har forstået, at Blachman selv mener, at han er et geni, skriver Ekstra Bladet. ";Fredag, 3. maj 2013
Sådan tjener Gustav sine penge; De tider, hvor reality-kendisser levede af premiere-sandwich og kontanthjælp, er langt forbi – for nogles vedkommende!  En af de reality-stjerner, der har formået at tjene penge på sit liv foran kameralinsen, er den homoseksuelle Gustav, hvis rigtige navn er Gustav Salinas. Ifølge Ekstra Bladet og Gustav selv tjener den unge fyr 100.000 kroner OM UGEN! Den store indtægt skulle komme fra Gustavs tidligere medvirken i TV-programmerne ”Divaer i junglen”, ”Gustav & Linse på udebane” og ”For lækker til love”. Siden marts i år har Gustav også været medvært i Radio 24syv-programmet ”Forfra med Jeppesen”, ligesom han til juli også får sit eget radioprogram på samme kanal. Men selv om TV-og radio-selskabet i nogle tilfælde betaler gode lønninger til stjerneværterne, så kan de dog ikke matche 100.000 kroner om ugen, som Gustav påstår, at han tjener. Han peger da også på, at han også tjener penge på at signere t-shirts og optræde med sin egen Gustav-sang. I modsætning til mange andre reality-kendisser så solder Gustav ikke sine penge op. Ja, han er næsten nærig med dem, indrømmer han i HER & NU.  - De fleste af mine kollegaer har drukket det hele op, mens jeg har passet på pengene, siger Gustav. ;Torsdag, 2. maj 2013
Remee betaler 18.000 kroner i husleje; Selv om der er meget tale om Remees økonomi, så er han åbenbart ikke helt pengeløs endnu. Remee, der flytter ind i en 150 kvm. stor lejlighed i Drechselsgade på det trendy Islands Brygge, skal betale 18.000 kroner om måneden i husleje. Sammen med Remee flytter også kæresten Simone og datteren Emma ind, skriver Ekstra Bladet. Udover huslejen på 18.000 kroner, skal Remee også betale 64.000 kroner i depositum, når han flytter ind i de nye omgivelser. ;Torsdag, 2. maj 2013
Super månedsløn til Reimer Bo; Selv om journalist Reimer Bo Christensen ikke længere er et kendt ansigt på DRs TV Avisen, så lider han mildest talt ingen nød. Ekstra Bladet har kigget nærmere på Reimer Bos selskab, Reimer Bo APS, hvor han tilbyder værtsjob, journalistiske opgaver og foredrag, og det tjente han 877.000 kroner på sidste år. Divideret ud over årets 12 måneder giver det Reimer Bo en ganske flot månedsløn på over 73.000 kroner. Men selv om 877.000 kroner er mange penge, så gør Ekstra Bladet dog opmærksom på, at Reimer Bos selskab for tre år siden indtjente hele 1,4 millioner kroner. ;Torsdag, 2. maj 2013
Geo efter kræften: Ikke sjovt at være kendt og syg; ”Hvorfor har du klippet dit hår af?”, spurgte en radiograf, da komikeren Geo under sin kræftsygdom lå afkræftet i en CT-scanner. Og sådan har den 37-årige komiker oplevet manglende situationsfornemmelse rigtig mange gange under sin kræftsygdom. Vi kender Geo, som ham den langhårede komiker totalt uden hæmninger, der råber, hopper og kaster sig rundt på scenen. Men siden den 37-årige komiker fik konstateret testikelkræft i 2011, er der også kommet en mere seriøs side til. Det fortæller han i et interview i FEMINA. Geo er i dag videre, har lagt kræftsygdommen sådan nogenlunde bag sig, er i gang med sit liv igen, men: - Jeg er stadigvæk Geo, men jeg er lidt … anderledes. Jeg har lyst til at være mere seriøs, siger han. Han er aktuel med bogen ’Ikk’ for sjov – om comedy og kemo’, hvor han med rå og afvæbnende humor fortæller ærligt om sin tur i Helvede. ”Hvorfor har du klippet dit hår af”? Geo arbejder også på et show om hele sit kræftforløb, og det kommer stadig til at være i comedy-genren. Men at være syg og kendt for at være sjov, har nu ikke altid været sjovt. Geo har oplevet bizarre ting undervejs. En portør, der ville have ham til at sige en joke, mens han lå halvdopet i en hospitalsseng og var ved at blive kørt ned til sin første canceroperation f.eks. - Og for nylig fik jeg foretaget en CT-kontrolscanning. Mens jeg ligger i scanneren, kommer en radiograf ind og siger ’Guud er det ikke dig, der er Geo, komikeren, hvorfor har du klippet dit hår af? Det var jeg helt vild med!’ Og jeg tænkte bare: Hvorfor fanden tror du, jeg ligger i en CT-scanner? Den mangel på situationsfornemmelse har jeg oplevet rigtig mange gange, siger Geo til FEMINA. LÆS OGSÅ:Geos kræftsygdom har også tæret på parforholdet.Læs, hvordan Geo og hans kone Christine sammen klarede sig igennem hans livskrise, på femina.dk LÆS OGSÅ:Geos sexliv var ikke-eksisterede i en lang periode.Læs, hvordan han oplevede at være i kemoterapi på femina.dk ;Torsdag, 2. maj 2013
Kom i god form som de kendte; TV-værten Christiane Schaumburg-Müller, skuespilleren Paprika Steen og sangeren Karen Rosenberg er nogle af de kendte kvinder, der sværger til Anne Bechs fitness-programmer. Og nu er Anne Bech klar med en ny bog med titlen ”Kickstart din strandform på 28 dage”. De kendte kvinder er ligesom mange andre kvinder blevet fit til strandturen, fordi de har gennemgået Anne Bechs benhårde træningsprogram og fulgt hendes kostråd. Anne Bech indrømmer i B.T., at hendes program kræver hård disciplin. - Jeg lægger ikke fingrene imellem, og det er hårdt. Men jeg garanterer, at hvis man følger planen, så er man rigtig fit på 28 dage. Men det kræver disciplin, og du må give afkald på nogle af de ting, du er vant til i din hverdag, siger Anne Bech. ;Torsdag, 2. maj 2013
Steven Spielberg køber dansk trold;" Det er Steven Spielbergs succesfirma DreamWorks, der har købt rettighederne til de danske trolde, skriver B.T.  Avisen ved ikke hvor meget DreamWorks har betalt det danske firma Dam Things for aftalen, men det skulle være helt sikker, at der er en film på vej med Gjøltroldene. Dreamworks har også sikret sig rettighederne til at sælge Gjøl-merchandise. Det vil sige t-shirts, dukker, spil, etc. Troldene, der på engelske bliver kaldt ""Good Luck Trools"", er skabt af den danske træskærer Thomas Dam tilbage i 1930’erne. De små nøgne trolde er kendt for deres grinende ansigter og strittende hår i alle farver. Steven Spielbergs firma står bag film som ""Shrek"", ""Madagascar"" og ""Kung Fu Panda"". ";Torsdag, 2. maj 2013
Tina Lund tilgiver ægtemanden;" På Facebook skriver Tina Lund, at ”det er nemt nok at være gift i medgang, men det er jo i modgang at kærligheden skal stå sin prøve. Som I alle nok har læst og hørt, er vi lige nu inde i en periode med modgang. Det er nu vi skal hjælpe hinanden og komme styrket ud igen"", udtrykker Tina Lund og fortsætter: Vi laver jo alle fejl. Allan begik en stor en af slagsen i lørdags, hvor han blev temmelig beruset og udviste en ikke særlig pæn adfærd. Allan er oprigtig ked af det han har gjort. Vi har talt det igennem, og han har undskyldt. For mig er et stærkt ægteskab et ægteskab hvor man også tilgiver hinanden, hvis man har lavet fejl. Vi er stærke sammen og bliver og kæmper, fordi vi elsker hinanden med de fejl vi nu engang har. Vi værner om vores forhold og familie med vore fire børn, som betyder alt for os"". Og så slutter Tina Lund af med at takke alle de venner, der har kontaktet hende og Allan og støttet dem. ”Det viser, at vi har de bedste venner både i op- og nedture”.   ";Torsdag, 2. maj 2013
Björn Alvaeus: Derfor genforenes ABBA aldrig; Björn Ulvaeus, der sammen med Benny Andersson skal stå for den officielle musik ved Eurovision Song Contest om 14 dage, fortæller i et interview med det svenske magasin Kupé, at han hver uge har en to timers session med en terapeut. - Han kommer hver tirsdag, og så sætter vi os i udhuset og taler i to timer. Om mig, livet, verden og det vi har hørt eller læst siden vi så hinanden sidst. I interviewet fortæller han også om sit gode forhold til de tre andre ABBA’er. -Benny, 66, taler jeg med hver uge om job og musik. Anni-Frid Lyngstad, 67, forsøger jeg at se hver gang hun kommer til Sverige, og Agnetha (Fältskog, red.) og jeg har to børn og tre børnebørn sammen, så vi taler ofte sammen. Vi fejrer jul sammen og på lørdag har vores datter, Linda, fødselsdag, så der skal vi til fest sammen. I de fleste interview bliver Björn spurgt om ABBA nogensinde bliver genforenet, og det sker da også i Kupé-interviewet. - Når et band samles igen, er det ofte fordi en eller flere af bandmedlemmerne mangler penge, men sådan er det ikke for nogen af os fire, siger Björn Alvaeus, der hellere vil bruge sin tid på arbejdet med et kommende ABBA-museum, med sine forretninger eller med sin terapeut. ;Torsdag, 2. maj 2013
X Factor-Patricia: Jeg er skizofren; Patricia, som deltog i ”X Factor” i 2011, har stadig et tæt forhold til Thomas Blachman, som hun takker for at have givet hende selvtillid. Ungdommen for den skønne sangerinde var nemlig ikke nem og fyldt med psykiske problemer... For Patricia Bull har mødet med ”X Factor” i almindelighed og Thomas Blachman, der var hendes mentor, i særdeleshed betydet alverden. - Jeg begyndte at tro på mig selv. Det var noget, Thomas Blachman lærte mig. Han lod mig være mig og sagde altid, at jeg skulle tro på mig selv og lade være med at please andre. For det, jeg gjorde, var godt nok, fortæller hun til Ude og Hjemme. Livet har ikke altid været nemt for 35-årige Patricia. Hun har i mange år lidt af en sindslidelse. - Jeg er diagnosticeret skizofren. Jeg har svært ved at skelne mine tanker og tager alting meget bogstavligt. Jeg har været så langt ude, at jeg har haft tvangstanker og snittede i mig selv. Da jeg var 21 år, blev jeg indlagt på psykiatrisk hospital, hvor jeg var i to måneder, siger hun og fortæller, at indlæggelsen dengang kom helt bag på hende. - Lige før jeg blev indlagt kan jeg dog huske, at jeg havde mange blackouts. Jeg kunne sidde i min sofa og tro, at jeg havde siddet der i ti minutter. Men i virkeligheden var der gået fire timer, siger hun og fortæller, at hun været syg, siden hun var 15-16 år. Har stadig kontakt til Blachmann Patricia har stadig kontakt til sin musikalske mentor. - Faktisk har vi 11-12 sange liggende, som jeg håber, kommer ud en dag, siger Patricia, der har skiftet sit borgerlige navn ud med kunstnernavnet Loundress. - Jeg vil jo også gerne udvikle mig til at være andet end Patricia fra X Factor. Og så syntes jeg, at mit navn var lidt kedeligt. Jeg har jo heddet Patricia hele mit liv, så når nu jeg havde muligheden for at redefinere mig selv, griner hun. LÆS OGSÅ: Laura fra X Factor har PCO og får muligvis meget svært ved at blive gravid, fortæller hun udeoghjemme.dk LÆS OGSÅ: Pladeselskaberne står ikke i kø for X Factors Babou, men han kæmper stadig for sin drøm. Læs hvad der er blevet af ham på udeoghjemme.dk ;Torsdag, 2. maj 2013
Sådan er en god date med Christiane; Christiane Schaumburg-Müller, der i december blev gift med rapperen L.O.C., har i aften premiere på sit nye program ”Det store dating-show” på Kanal 5. For Christiane selv indeholder en vellykkede date masser af snak, siger hun til Ekstra Bladet. -En god date er en date, hvor man har masser af samtaleemner. Hvor man føler, at der var meget mere, man ikke nåede at tale om. Det handler ikke om udseende eller stedet, hvor man er. Det handler om, at man har en talestrøm, der fltyder gennemlokalet fra start til slut, siger hun. God opdragelse er også sexet, når man dater, siger Christiane Schaumburg-Müller i Ekstra Bladet. -Det er godt at være galant og godt opdraget, og det gælder begge parter. Hvis man ikke kan lide maden, skal man ikke sidde og disse den helt vildt, man taler ikke i telefon og man sidder ikke og sms’er. Man skal heller ikke tage ting for givet – for eksempel, at han betaler, siger hun, og påpeger, at  der er nogle samtaleemner, man godt kan droppe på den første date. Eks-kærester, f.eks. Hvordan en god date ender, har Christiane Schaumburg-Müller også et bud på. -Jeg vil sige, at den ender med, at man ikke føler, at den er afsluttet. Derfor er det godt at have en bagkant på en date, så man har en grund til at mødes igen. ;Torsdag, 2. maj 2013
Søren Faulis aldersfobi kommer på TV; Det er surt at blive ældre med hæmorider, nyresten, vandladningsproblemer og meget mere til følge, synes Søren Fauli, der fylder 50 år til efteråret. I fem programmer på DR 2 – det første sendes 6. maj - fortæller han om sine mange skavanker og sygdomme. Søren Faulis 16 år yngre kone føder snart hans femte barn, og Søren vil gerne være fit for fight i mange år endnu. Derfor har han besluttet sig for at finde ud af hvad alderen gør ved kroppen – både når man holder den ved lige og når man som Søren bare har ladet stå til. I programserien skal Søren Fauli gennem mange og ubehagelige test, og motion bliver for første gang en del af hans hverdag. ;Torsdag, 2. maj 2013
Her er Emmelies Grand Prix-kjole; Det bliver en cremefarvet kjole af økologisk, ubleget bomuld kreeret af den danske/græske designer Anja Elefteria. - Vi har valgt kjolen ud fra den stil, der passer til Emmelie. Den skulle ikke være pailletbesat eller for feminin. Det handlede i stedet om at bevare noget af Emmelies ungdommelighed og hendes lidt mere skjulte sensualitet, siger Anja Elefteria. Kjolen, som blev valgt af Emmelie de Forest selv og sangskriveren Lise Cabble, var oprindeligt en basismodel, som den dansk/græske designer siden tilpassede specifikt til den unge sangerinde. Anja Elefteria, der især er kendt for at designe brudekjoler, arbejder normalt med meget begrænsede elementer. Derfor er Emmelies kjole ikke prangende som Grand Prix-kjoler oftest er det. Men fine detaljer er der blevet plads til. - Kjolen er snoet og flettet for at skabe det naturbarns-agtige look. I sidste øjeblik påførte vi desuden nogle sorte blodsten for at give lidt kant, siger Anja Elefteria. Kjolen er den, Emmelie også bærer på coveret af sit debutalbum 'Only Teardrops', som udkommer på mandag. ( Fotograf Lina Ahnoff/Foto fra forretningen, hvor hun står med ryggen til ) ;Torsdag, 2. maj 2013
Søs fra De unge mødre: Jeg var meget aggressiv; Når Søs Gjørup Bæk sidder med et saligt smil og sine lyse, bløde krøller og mader sin datter med havregrød, er det næsten umuligt at forestille sig, hvordan hendes liv så ud for bare få år siden. Hvilken pige, hun var dengang. Selv om den unge mor kun er 18 år, har hun allerede gennemgået en ufattelig forandring. En forandring, hun ikke mindst kan takke datteren Silke for. - Det var i sjette klasse, det hele startede, erkender hun, inden hun fortæller videre om de følgende år til Ude og Hjemme, som gjorde hendes mor dybt fortvivlet, og som Søs i dag bestemt ikke er stolt af. Dengang begyndte hun at hænge ud med en flok ældre kammerater. Hun var vant til at styre sin egen hverdag, og derfor følte hun ikke, at hendes mor pludselig skulle bestemme, om hun kom i skole, eller om hun gik med ned på den lokale bodega i weekenden. Kunne ikke kende sig selv Langsomt ændrede Søs hele sin fremtoning og væremåde. Hun blev en benhård pige. - Fuck dig, din fede luder, kunne hun sige til sin lærer uden at blinke. Hvis hendes lillesøster ikke ville låne sin neglelak ud, fik hun en flad. - Jeg kunne ikke engang kende mig selv. Jeg gav alle fuck-fingeren, var ligeglad med alting og meget aggressiv. I virkeligheden var jeg jo ude af mig selv. Meget forvirret og mine hormoner kørte rundt. Jeg er heldigvis blevet klogere. Søs’ mor var naturligvis ulykkelig. Hun prøvede at sætte regler for sin datter, og prøvede at finde hende, når hun endnu en gang var stukket af hjemmefra. - Når jeg var taget væk, fik jeg 1.000 sms-beskeder fra min mor. Men hun skulle ikke pludselig tage kontrollen over mit liv, når hun ikke havde gjort det før, siger Søs, som blev smidt ud af skolen og sendt på friskole. Men det blev slet ikke den redning, som især familien havde håbet på. Søs fortsatte sit vilde liv, og kort efter blev hun også smidt ud af den skole. På det tidspunkt var hendes mors fortvivlelse så stor, at hun tog fat i kommunen. Hvad skulle man stille op? Skulle Søs på pigehjem eller måske på skoleskib? Ingen af de to ting var dog den rette vej væk for Søs. Flyttede hjemmefra som 14-årig Aftalen med kommunen blev, at den dengang 14-årige pige skulle have hjælp til husleje, så hun kunne få sin egen toværelses lejlighed. Dog var der et helt klart krav: Hun skulle passe sit job ved Statoil og sin skole på social- og sundhedshjælper uddannelsen. Jobbet mødte hun trofast op til. Skolen haltede det mere med, og fritiden i egen lejlighed brugte hun blandt andet på at eksperimentere med stoffer. Særligt røg hun en del hash. - I dag kan jeg godt se, at jeg virkelig var ude på et sidespor, men på den anden side har det jo gjort mig til den, jeg er i dag. Nu har jeg i hvert fald været igennem min vilde periode. Det behøver jeg ikke at gøre igen. At Søs blev gravid og mor til Silke ændrede hendes liv, og hun har nu været enlig mor i mere end et halvt år. Der har været op- og nedture. Hun er dog ikke så udmattet, at det er gået ud over drømmene. Hun ved helt klart, hvordan hun vil bruge sit liv. Hun vil være pædagog med speciale i problematiske unge. - Jeg kan jo sætte mig ind i deres tankegang. Jeg havde selv en kontaktperson, som nærmest blev en reservefar for mig. Jeg vil selv gerne være en ildsjæl ligesom ham og gøre en forskel, siger hun. LÆS OGSÅ: Flere af mødrene fra TV-programmet De unge mødre har en vild fortid bag sig med sprut og stoffer. Læs hvem på udeoghjemme.dk LÆS OGSÅ: Nanna Eliasen fra De unge mødre var så langt ude, at hun forsøgte at begå selvmord. Læs om hendes hårde tid på udeoghjemme.dk ;Torsdag, 2. maj 2013
Grevinde Alexandras mand festede på d’Angleterre; Efter to års pause på grund af en gennemgribende renovering åbnede Københavns kronjuvel af et hotel - d'Angleterre på Kongens Nytorv - onsdag eftermiddag, hvor husets venner blev inviteret indenfor for at se resultatet af håndværkere og indretningsarkitekters slid. Alle de inviterede gæster var dybt imponeret over hotellets nye udtryk, og et af de mange VIP-navne, som kiggede forbi og nød oplevelsen med et glas champagne i hånden, var grevinde Alexandras mand Martin Jørgensen. Han ankom uden sin bedre halvdel og havde i stedet selskab af en god kammerat. Blandt de øvrige mange profiler til åbningsreceptionen var tidligere statsminister Lars Løkke Rasmussen og fru Solrun, Susanne og Peter Heering, Anne Fabricius-Bjerre og Tivoli-direktør Lars Liebst. Alle gæsters ankomst til hotellet blev fornemt akkompagneret af Den Kongelige Livgardes Musikkorps, der også bød på en eksklusiv minikoncert foran det inviterede publikum i d'Angleterres Palmehave. ;Onsdag, 1. maj 2013
Zeta-Jones indlagt igen; Allerede i 2011 blev det kendt, at Catherine Zeta-Jones havde psykiske problemer, da hun lod sig indlægge på et psykiatrisk hospital efter hendes mand, Michael Douglas’ langvarige kamp mod kræft. Nu er den atter gal, men ifølge skuespillerindens presseagent er der ingen konkret årsag denne gang. Catherine Zeta-Jones har tidligere sagt, at hun er indstillet på periodiske indlæggelser for at håndtere sit helbred optimalt i kampen mod sygdommen, der hedder Bipolar lidelse, forklarer pressetalsmanden. Den 43-årige skuespillerinde er ramt af en relativt mild udgave af sygdommen. Bipolar lidelse Type II er karakteriseret ved flere depressive end maniske perioder. Catherine Zeta-Jones ventes at blive på hospitalet i en måneds tid. Ifølge Psykiatrifonden rammes én procent af den voksne befolkning af samme lidelse, hvilket herhjemme svarer til cirka 40.000 mennesker. ;Onsdag, 1. maj 2013
Allan Nielsen på Facebook: Undskyld, undskyld;" - Til alle nær og fjern, men allermest til min elskede Tina og vores vidunderlig søn Louis. Jeg blev utilgivelig fuld i lørdags, så meget at jeg intet husker og angiveligt skulle have være meget tæt med en anden pige, hvilket jeg bliver oplyst af SE&HØR, da de har modtaget billeder taget via mobil telefon fra natten og som I alle kan se på forsiden af det nye SE&HØR. Sådan indleder Allan Nielsen en bøn om forståelse og en beklagelse af dimensioner på Facebook efter at det er gået op for ham, at en fugtig bytur ender på siderne i ugens SE og HØR, hvor læserne kan se billeder af ham sammen med reality-personen Putte fra programmet ""Singleliv"". Allan Nielsen håber på forståelse og erklærer sin kærlighed til sin kone. - Jeg elsker min familie meget højt og til dig Tina...du er det bedste, kærlige og varmeste menneske, man kunne ønske sig at være sammen med. Jeg elsker dig, som jeg har gjort fra den dag, vi mødtes. Jeg er den eneste ansvarlige i dette og ønsker af hele mit hjerte, at I alle vil støtte Tina og Louis i denne svære tid. Jeg har svigtet min elskede familie, som jeg engang håber, igen vil tilgive mig, skriver Allan Nielsen på Facebook. ";Onsdag, 1. maj 2013
Bent Stuckert forlader Borgen;" ""Jeg synes, at vi skal lade Bent Stuckert få det første spørgsmål. Det er en ganske særlig dag for ham”. Sådan indledte statsminister Helle Thorning-Schmidt tirsdagens pressemøde i Statsministeriet, da journalisterne skulle til at stille spørgsmål. Og det særlige var, at det var Bent Stuckerts sidste dag på Christiansborg. Den landskendte og meget erfarne politiske journalist har været en del af DRs Christiansborg-redaktion siden 1973, men han har været en del af journalist-gruppen på Borgen siden 1965. Selv peger han på jordskreds-valget i 1973, hvor gamle partier blev halveret og Fremskridtspartiet og Centrumdemokraterne kom ind, som den største og mest mindeværdige ting i hans karriere. Til DR siger Bent Stuckert, at de 48 år har lært ham, at journalistik er en vigtig metier, som man skal omgås seriøst, og som man skal have respekt for, og så opfordrer han i øvrigt sine kolleger til at lade en smule personlighed skinne igennem. Bent Stuckerts pensions-planer indbefatter at skrive en selvbiografi om sin karriere, rejse noget mere og se mere til sine børnebørn. ";Onsdag, 1. maj 2013
Kandis-Johnny køber hus til sin datter; -Så ved jeg hvor jeg har hende, siger den populære popsanger Johnny Hansen. Ifølge B.T. har han nemlig købt et hus til sin ældste datter, Cecilie, der netop er flyttet hjemmefra. Kandis-Johnny ville gerne beholde sin ældste datter tæt på også efter hun har forladt barndomshjemmet. Ikke mindst fordi det kun er tre år siden, at hans tidligere kone og døtrenes mor, Helle, begik selvmord. -Det er stadig mørke dage, hvor minderne kan gøre det svært for pigerne. Men jeg tror, at de er lykkelige. Og så er de vilde med deres nye lillebror, siger Kandis-Johnny,der med sin nye kæreste, Gitte, har fået en lille søn. I B.T. bedyrer Kandis-Johnny også, at han ikke er nogen bolighaj, selvom han har opkøbt 30 ejendomme i området. -Vi har sat dem i stand og lejer dem ud. Mere er der ikke i det, siger Johnny Hansen. ;Onsdag, 1. maj 2013
Remee-sagen får konsekvenser: Nu siger bankdirektøren op;" Direktøren for Basisbank, Jens Hoeck, har sagt sin stilling op, efter hans søn, Christian Hoeck, er blevet politianmeldt for underslæb i millionklassen mod komponisten Remee. Jens Hoeck har selv sendt en pressemeddelelse ud om opsigelsen. I den skriver han bl.a.: ""Sagen involverer ikke banken, men på grund af min stilling har det skabt en uhensigtsmæssig uro omkring banken. Basisbank er i øjeblikket i gang med en vigtig proces, som skal skaffe ny kapital til at sikre den fremtidige drift, og det er mit ønske, at der kan skabes den fornødne ro og ledelsesmæssige fokus på denne proces"". Ifølge politianmeldelsen mod Hoecks søn, der tidligere var Remees personlige assistent, har han bedraget den kendte komponist for tre millioner kroner, skriver eb.dk. Christian Hoeck har selv forklaret, at de penge han har brugt på tøj, hoteller, kasinoer og dyre diskoteksbesøg var en del af hans løn fra Remee. ";Onsdag, 1. maj 2013
Charlotte Bircow: Jeg har fået en ridse i lakken;" For 23 år siden udgav Charlotte Bircow sin første motionsvideo, og siden er hun blevet kendt som Danmarks Fitnessdronning, og hun står bag en lang række motions-og træningsvideoer - heriblandt ""Balder af Stål"". I løbet af årene har hun solgt halvanden million eksemplarer af sine videoer og dvd’er, og for mange danskere er hun synonym med træning. Men i april 2011 fik Charlotte Bircow konstateret brystkræft, og med diagnosen fik hendes image også en alvorlig ridse i lakken. Hun fik fjernet en kræftknude på 1,6 centimeter og ti lymfeknuder og hun havde to metastaser og fik at vide, at hendes kræft var hormonfølsom og dermed lettere at behandle. Hun har efterfølgende gennemgået seks gange kemobehandling og 36 strålebehandlinger. I dag kan hun nøjes med at gå til kontrol og hun er stort set uden mén. To af de opskrifter der har fulgt Charlotte Bircows sygdom får du her – en lækker juice og en portion pesto. Jeg er ikke blevet anderledes Når man spørger, hvordan kræften har forandret hende, siger hun selv: – Jeg er ikke blevet anderledes. Men folk ser mig anderledes. Jeg tror, hele den proces, jeg har været igennem, har gjort, at folk ser mig mere som den, jeg er. Mit udadtil-billede som en miss Perfect har fået en velkommen ridse i lakken. Og det er kun sundt og rigtig godt, siger Charlotte Bircow. Da det kom frem, at Charlotte Bircow havde fået konstateret brystkræft i april 2011, kort før sin 50-års fødselsdag, rejste det spørgsmålet: Hvad hjælper det så at prædike og praktisere motion og sund livsstil? LÆS MERE: Man kan ikke spise sig fra en kræftdiagnose, men man kan forsøge at forebygge. Her får du 5 sunde valg, der alle beskytter dig mod kræft. Modgang gør stærk, hvis man er rustet til det Når man nævner det for hende i dag, er hun der uden tøven: – Det kan jeg sige meget hurtigt: Modgang gør stærk, hævder man. Ja tak, siger jeg, hvis man er rustet til det. For det handler det i den grad om. Om at være rustet, siger hun og fortsætter: – Jeg havde et enormt stærkt udgangspunkt, hvilket gjorde, at jeg er kommet lettere gennem min sygdom. Jeg var i supergod form. Jeg er mentalt stærk. Jeg har arbejdet med personlig udvikling i ti år. Jeg var godt klar over, at jeg ikke skulle sætte mig hen i et hjørne, men at jeg virkelig skulle mande mig op, tage mig sammen og gøre det, der var bedst for mig, nemlig: dyrke motion, få frisk luft, spise sundt og tænke positive tanker, siger hun. ";Onsdag, 1. maj 2013
Iben Hjejle fuld på scenen; For nyligt har vi set Iben Hjejle som seriøs journalist i TV-serien ”Dicte” på TV 2, men da hun tirsdag aften skulle på scenen ved Danish Beauty Award, viste den talentfulde skuespiller, at hun også med bravour formår at fremstille en hønefuld udgave af sig selv. Latteren rungede i Cirkusbygningen, der lagde hus til den storslåede prisuddeling, da Iben Hjejle med store balanceproblemer og snøvlende stemme skulle uddele ”Årets grønne pris”. Skuespilleren måtte både støtte sig til mikrofonstativet og have en hjælpende hånd af værten Christiane Schaumburg-Müller O’Connor, men til sidst lykkedes det hende dog at afsløre, at vinderen af kategorien var firmaet Urtekram. Iben Hjejles optræden som vissen skuespiller var dog bare for sjov, og de mange klapsalver viste, at det humørfyldte indslag gik rent ind hos publikum i Cirkusbygningen.  ;Onsdag, 1. maj 2013
Nu er Trier atter velkommen i Cannes; Om få uger åbner Cannes Film Festival 2013, og festivalens kunstneriske leder, Thierry Fremaux, slår nu fast, er danske Lars von Trier er meget velkommen tilbage. ”Lars von Trier blev erklæret persona non grata på festivalen i 2011… han har aldrig været persona non grata for altid”, siger Thierry Fremaux ifølge filmbladet EKKO. Emnet blev aktuelt, da det kom frem, at Lars von Triers nye film ”Nyphomaniac” først bliver premiereklar i slutningen af året, og dermed ikke kan få premiere på den prestigefyldte filmfestival i Cannes – som alle Triers tidligere film siden Forbrydelsens Element har haft. Der kan derfor gå lang tid før Lars von Trier er klar med en ny film til Cannes Filmfestival. Lars von Trier blev erklæret for uønsket på filmfestivalen i 2011 efter sine nazi-udtalelser på et pressemøde i forbindelse med hans film ”Melancholia”. ;Onsdag, 1. maj 2013
Nu besøger Michael Jacksons datter sin mor; Debbie Rowe fik i sin tid en stor sum penge af Michael Jackson for at føde ham to børn – Prince og Paris – og så ellers holde sig borte fra dem fremover. Efter Michael Jacksons død for næsten fire år siden, har børnene boet hos deres farmor, Katherine Jackson. For tre måneder siden rakte Paris så hånden ud til sin biologiske mor, da hun kontaktede hende. Og den fremstrakte hånd blev grebet af Debbie Rowe, der i dag har en ranch i Palmdale i Californien. Paris har med sin farmors velsignelse netop været på et længere besøg hos Debbie, og for et par uger siden fejrede hun endda sin 15 års fødselsdag sammen med Debbie Rowe. Paris’ storebror, Prince, har i modsætning til sin lillesøster ikke nogen kontakt med sin biologiske mor. Han er efter sigende stadig gal på hende, fordi hun forlod sine børn i sin tid. Paris og Princes lillebror, Blanket, har ikke samme mor som sine ældre søskende, og det er ikke offentligt, hvem hans mor er. ;Onsdag, 1. maj 2013
Sanne Salomonsen solgte ud; Lige siden Sanne Salomonsen fik en hjerneblødning og blev langtidssygemeldt for et par år siden, har hendes økonomi ligget i ruiner. Hun har måttet sælge sine elskede heste og i lang tid har den store ”spanske” villa være til salg, før det så endelig for nyligt er lykkedes Sanne at sælge huset for nyligt. Så tiden var kommet til at sælge ud af alt det tøj og de mange ting, som hun har samlet gennem årene, skriver Ekstra Bladet. Gennem Facebook-gruppen ”Sannes Flyttesag” har hun fået solgt en del ting de sidste par måneder, men i går holdt hun også loppemarked fra adressen Lysagervej 4 i Charlottenlund. Der var rift om sagerne, som talte både møbler, tøj, smykker og alskens nips, og især Sannes koncert-tøj blev revet væk af fans. Sanne Salomonsen deltog også loppemarkedssalget sammen med et par venner, hvor hun fortalte interesserede købere prisen på varerne.   ;Onsdag, 1. maj 2013
TV-serie om Søren Vejbys kokainmisbrug; I aften debuterer skuespilleren Søren Vejby, 39, som både vært og tilrettelægger i DR3’s nye serie ”Kokainens Pris”, hvor han fortæller sin egen historie som hash- og kokain-misbruger gennem mange år, fortæller B.T.  I TV-serien får Søren Vejby også undersøgt om og hvordan hans krop har taget skade af de mange års misbrug. Og det har den i høj grad, afslører han allerede nu. I programmerne møder Søren Vejby også andre kokain-misbrugere, der som ham selv har kæmpet mod stofferne. Søren Vejby holdt sit store misbrug skjult for både venner, familie og kæresten. Først da forholdet til kæresten var ved at gå over styr for to år siden, fortalte han hende om kokainen, som havde domineret hans liv gennem 14 år. Hun gav ham et ultimatum, og først da formåede han at komme ud af misbruget ved hjælp af terapi og intensiv yogatræning. ;Onsdag, 1. maj 2013
Anker Jørgensen må svigte 1. maj festen; Anker Jørgensen, der nu er blevet 90 år, er blevet så svækket, at han for første gang har valgt ikke at deltage i arrangementer i forbindelse med den internationale kampdag. Det kniber efterhånden så meget med Ankers syn, hørelse og ikke mindst hukommelse, at hans familie har besluttet, at det er bedre for Anker Jørgensen at blive hjemme, skriver B.T. -Han er ikke frisk mere. Men jeg har ikke været involveret i beslutningen om, at han ikke deltager i 1. maj. Det er noget, som min søster og plejehjemmet har vurderet, siger Anker Jørgensens søn, Peter Kvist Jørgensen til B.T. -Anker har det ikke længere så godt i store forsamlinger. Han hører dårligt, er blind på det ene øje og ser dårligt med det andet. Han har det bedst, når man sidder direkte over for ham og taler langsomt, siger Lissa Galle, der har kendt Anker Jørgensen siden 1975, hvor hun var sekretær for den socialdemokratiske folketingsgruppe.  ;Onsdag, 1. maj 2013
Beate Bille: Sådan har jeg det med min krop;   At skuespilleren Beate Billes krop havde været gravid og født en lille datter, forhindrede hende ikke sidste år at stille op til en vovet billedserie i mandemagasinet Euroman. Det, at den 36-årige kunstner har fået et mere afslappet forhold til sit hylster, lægger hun da heller ikke skjul på, da Alive.dk møder hende ved et shoppe-event for Hugo Boss i samarbejde med modemagasinet IN. - Jeg har et okay forhold til min krop, og jeg har faktisk fået det bedre med den. Jeg har ikke den der ungdommelige fiksering på lidt løst hud her og der. Den kunne finde ud af at være gravid og amme min datter, og nu har jeg fået et større fokus på at passe på den, fordi jeg skal være sund for at kunne være der for mit barn, siger Beate Bille. For at holde kroppen i form ynder skuespilleren derfor at træne yoga, at spise sundt og at få behandlinger med Body-sds, der er dybdegående massage af bindevævet. Beate Bille fik datteren Fernanda med filmfotografen Magnus Jønck for tre år siden, og må samtidig indrømme, at det både giver mange glæder og udfordringer at blive mor til sådan en størrelse. - Det ændrer selvfølgelig ens stil at blive mor. Jeg går sjældent med make-up til dagligt, men jeg kan også godt lide den ærlighed, der er over det. Det er svært at tænke på stil mandag morgen, når barnet har mellemørebetændelse, så derfor kan man godt få et ekstra behov for at lægge make-up og tage stiletter på, når man endelig skal ud. Nogle dage har man bare behov for at være noget helt andet, siger hun. Helt almindelig mor Under barslen startede Beate Bille sammen med veninden og kollegaen Laura Christensen en mode-blog, hvor duoen kunne dyrke deres passion for moden, mens de gik hjemme med deres små børn. - Vi havde mange kreative ideer, som vi gerne ville ud med. Det er en modeblog samtidig med, at det er et indblik i at have små børn. Der er i øvrigt mange som er søde og vil låne os tøj, og derfor tænkte vi, at det også kunne være et fint vindue for de firmaer. Ud over det har vi en humor tilfælles, som vi også dyrker på bloggen, siger Beate Bille. At blive betragtet som stilikon er dog ikke noget, som skuespilleren går synderligt meget op, for i sin egen optik er hun først og fremmest en helt normal mor med en dertil hørende hverdag. - Jeg giver udtryk for at kunne lide mode og sundhed, men jeg har ikke behov for at være i kontrol hele tiden. Jeg er også en normal kvinde, som er mor. En smuk kvinde for mig er en kvinde med en sund udstråling, som hviler i sig selv. Jeg er ingen shoppe-freak med hang til Chanel-tasker. Jeg kan lide gode investeringer som lækre læderjakker eller jeans fra high street-mærker, og det handler virkelig om at finde sin egen stil, siger Beate Bille. LÆS OGSÅ: Beate Bille så fantastisk ud på den røde løber ved sidste års Robert prisuddeling. Se hende og de andre stjerner i en lille film på ELLE.dk LÆS OGSÅ: Har du et anstrengt forhold til din krop? Få guiden til, hvordan du kan lære at elske den på udeoghjemme.dk ;Onsdag, 1. maj 2013
Så flot boede Medina; Masser af kvadratmeter og kæmpe wellness-afdeling og prominente naboer – såsom Christian Kjær lidt nede af vejen i nr. 16. Men sådan noget er som bekendt ikke billigt. Nærmere bestemt koster det i omegnen af 13 millioner kroner at købe den 781 kvm. store gård på Sandbjergvej i Hørsholm. En ejendom, som popstjernen Medina lejede sidste år sammen med sin kæreste, Christopher, og hvor hun hver måned betalte 42.000 kroner i husleje. For den husleje fik Medina både egen indkørsel med smedejernsport, 200 kvm. stor wellness-afdeling med jacuzzi og swimmingpool, otte soveværelser på førstesal og tre luksusbadeværelser. Lystgården blev købt af Hovedstadens Ejendomsselskab i 2001 for også 13 millioner kroner. Se den overdådige ejendom her ;Tirsdag, 30. april 2013
Charlotte Bircow: Min mor døde af kræft; Charlotte Bircow, der er kendt som kvinden bag en lang række populære træningsvideoer, der indtil videre har solgt over halvanden million eksemplarer, fik i april 2011 konstateret brystkræft. Men da lægerne havde konstateret, at knuden i hendes bryst var kræft, faldt det ikke Charlotte Bircow naturligt at fortælle det til sin mor. Nærmere tværtimod. Faktisk var Charlotte Bircows mor en af de sidste i familien, der fik at vide, at datteren var syg. Hvad hjælper det at prædike og praktisere sund livsstil, når en person som Charlotte Bircow kan få kræft? Få hendes eget svar på det - soendag.dk – Min første tanke var da også, da jeg blev syg, at hvor var jeg glad for, det var mig og ikke mine børn, sygdommen ramte. Min egen mor, der døde af kræft i januar 2012, havde selv lige fået konstateret lymfekræft, da jeg fik diagnosen. Hun var den sidste i familien, jeg fortalte det til, fordi jeg netop tænkte, at det måtte være forfærdeligt som mor at få at vide, at ens datter har kræft. Hun blev selvfølgelig også dybt ulykkelig. Det er jo det værste som forældre, hvis der sker ens børn noget, siger Charlotte Bircow, der selv er mor til tre børn. Tv-værten Katrine Hertz Mortensen fik angstanfald efter sin mors død. På soendag.dk fortæller hun, hvordan hun kom ud af sin angst. Mine børn er 1. prioritet Charlotte Bircow har sine to ældste børn, Caroline, 26, og Frederikke, 24, med skuespilleren Anders Bircow. Den yngste, Alexander på 15, har hun med erhvervsmanden Arli Friis Sharif. Begge mænd har hun i øvrigt et fint og afslappet forhold til i dag, siger hun. – Det, jeg sætter allermest pris på her i verden, er som topprioritet nr. 1, at mine børn har det godt og er glade og raske. Jeg er nok meget stærk på egne vegne, men på mine børns vegne er jeg meget, meget sårbar, siger hun og fortsætter: – Mine børn har det heldigvis godt. Lige nu ligger landet sådan, at min ældste datter bor tæt på mig i Hellerup og har en fantastisk kæreste. Min yngste datter er i Australien, hvor hun har været et år, og hun er fuldstændig forelsket i det sted, så nu må vi se, hvor længe hun bliver. Og min søn er snart færdig med 9. klasse og er bare den skønneste unge mand, kan kan tænke sig. Jeg er mega stolt af mine børn., siger Charlotte Bircow. ;Tirsdag, 30. april 2013
Nu er René Redzepi næstbedst; Det blev til tre år i træk med titlen ”Verdens Bedste Restaurant” for den eksklusive restaurant Noma (NOrdisk-MAd, red.)på Christianshavn i København. Sent mandag aften i London blev det afsløret, at Noma var væltet af pinden af den spanske restaurant El Celler de Can Roca i Girona ved Barcelona. Noma nåede dermed ikke at slå den ligeledes spanske restaurant El Bulli, der tidligere fire år i træk er blevet kåret som verdens bedste madsted. Men Noma og chefkokken René Redzepi kunne i London i stedet trøste sig med, at de i år er blevet nummer to på listen. I februar blev Noma ellers ramt af en mindre kulinarisk katastrofe. Et stort antal gæster blev ramt af dårlig mave og opkastninger efter et besøg på restauranten. Kilden viste sig senere at være en syg medarbejder. Men alle Michelins smagsdommere havde afgivet deres stemmer før den uheldige episode i februar, så det kan ikke være årsagent til nedrykningen.   ;Tirsdag, 30. april 2013
Casper og Rasmus vil være sommerens par; Et nyt komiker-par ser snart dagens lys. Det er Casper Christensen og Rasmus Bjerg, der springer ud på slap line i den danske komedie ”Player”, som får premiere 20.juni. Det er instruktøren Tomas Villum Jensen, der har instrueret filmen, som udspiller sig i Sydfrankrig, hvor de to gamle kostskoleelever Theo (spillet af Casper Christensen) og Michael Helge (Rasmus Bjerg) slår pjalterne sammen. Den retskafne og lettere kedelige advokat Michael Helge bliver sendt til Sydfrankrig for at ordne en simpel skilsmissesag, men så snart han sætter fødderne på fransk jord, går alt galt. Han bliver franarret 10 millioner kroner af firmaets penge, men møder heldigvis sin gamle skoleven, den letlevende gambler Theo, og sammen får de på ægte James Bond-manér lagt en plan for at få pengene igen. Ud over Casper Christensen og Rasmus Bjerg medvirker også Ellen Hillingsøe, Lars Brygmann, Mille Lehfeldt, Jens Jørn Spottag og mange andre. ;Tirsdag, 30. april 2013
Rasmus Seebach på den kinesiske mur; Rasmus Seebach har haft et travlt forår. Først var han på drengetur til Thailand med sine venner. Dernæst købte han en villa på Frederiksberg, og nu er han netop kommet hjem fra en tur til Kina, hvor han bl.a. var ude og gå på den kinesiske mur, skriver Ekstra Bladet. ”En lille tur på mur…” skrev han under et billede af sig selv på den kinesiske mur, og så kunne Seebachs mange fans jo godt regne ud, hvor han var henne i verden. Men det var også dejligt at komme hjem til Danmark igen, kommunikerede han til fans og venner.  ”Skønt at være hjemme i Danmark efter en spændende tur til Kina. Rugbrød med leverpostej til morgenmad! Mums… ;Tirsdag, 30. april 2013
Anders W. Berthelsen skifter spor; Filminstruktør Charlotte Sachs Bostrup har selv skrevet manuskriptet til ”Kartellet”, som hun i disse dage er i fuld gang med at instruere. Foran kameraet har hun samlet en håndfuld af Danmarks bedste skuespillere, som spiller hovedrollerne i et spændingsdrama, der er som taget ud af virkeligheden. Anders W. Berthelsen har hovedrollen som entreprenøren Lars Halbo, der kommer hjem til Danmark efter en årrække i udlandet. Han rejser hjem sammen med sin familie for at overtage familiens VVS og EL-virksomhed. Men både firmaet, ham selv og hans familie kommer hurtig under pres fra de store danske entreprenører, fordi Lars Halbo nægter at indgå ulovlige prisaftaler. Charlotte Sachs Bostrup, der har skrevet manuskriptet sammen med filmens cheffotograf Henrik Kristensen, har taget udgangspunkt i virkelige hændelser om den korruption og de ulovlige prisaftaler, der jævnligt hærger den danske byggebranche, og som Bagmandspolitiet har arbejdet hårdt for at komme til livs.  Lene Maria Christensen har rollen som Anders W. Berthelsens hustru, mens Lars Ranthe spiller hans højre hånd, Knutte. I rollen som Halbos magtfulde modstander ses Flemming Enevold, og i de øvrige roller ses Pauli Ryberg, Jacob Lohmann, Frank Thiel, Lars Brygmann og Henrik Prip. Filmen får premiere til januar næste år. ;Tirsdag, 30. april 2013
Silas Holst får hovedrollen i Grease;" Silas Holst får nu sit helt gennembrud, når han debuterer i hovedrollen som Danny Zuko i musicalen Grease i Tivolis Koncertsal næste forår. Verdens største og mest kendte ungdomsmusical gik sidste forår for udsolgte huse i Tivolis Koncertsal. Her oplevede over 60.000 publikummer danseren Silas Holst i rollen som Kenickie – en rolle som anmelderne roste. I den kommende sæson skal Silas Holst nu løfte arven efter John Travolta og spille en af de mest berømte musicalroller nogensinde. Sangerinden Anna David skal igen spille rollen som Sandy. - Danny Zuko er nok min drømmerolle hvad angår musicals. Grease har jo alt: De fedeste hits, kanon dansenumre og en romantisk kærlighedshistorie med fuld knald på. Sidste gang vi spillede Grease var det bare én stor fest med publikum hver eneste aften. Det glæder jeg mig til igen, siger Silas Holst. Silas Holst har netop spillet Pinocchio i ”Shrek – The Musical” og i en årrække har han haft et utal af ensembleroller og gode biroller i musicals som ”Mamma Mia!”, ”Chicago” og ”Den Lille Havfrue”. Ved siden af musicalfaget har han haft stor succes i TV2s underholdningssucces ""Vild med Dans"", hvor han vandt sidste år og har været i finalen fire år i træk.     ";Mandag, 29. april 2013
Johnny Logan færdig med MGP; ”Mr. Eurovision” – alias Johnny Logan – har lovet sine tre voksne sønner, at han aldrig mere vil stille op til en MGP-konkurrence. Og det løfte har han tænkt sig at holde. Han vil gerne optræde ved de store MGP-shows, som han f.eks. gjorde ved det danske MGP i Herning i foråret. Men selve konkurrencen holder han sig langt væk fra. - Mine tre sønner fik mig for et par år siden til at love, at jeg aldrig mere ville stille op til Eurovision Song Contest. De ved hvor ked af det, jeg bliver, når der bliver skrevet forkerte og hånlige ting om mig. Og det vil de gerne skåne mig for, fortæller Johnny Logan, der som bekendt har vundet det internationale MGP tre gange før. Johnny Logan er der ud over aktuel igen i dag med et nyt album. Titlen er ”The Irish Connection 2”, og den indeholder, ligesom ”The Irish Connection”, der udkom for et par år siden, hyggelig irsk musik. Nogle af sangene er Johnny Logans genfortolkning af nye og gamle irske klassikere, mens andre er nye sange som Johnny Logan selv har komponeret med stor succes. ;Mandag, 29. april 2013
Bytte-bytte tøj med Medina; Medina er en kvinde med en stor garderobe. Det er sjældent, at man ser hende i det samme tøj. Men heldigvis har mode-kvinden gjort sig nogle tanker om den sag. - Jeg shopper en del, men har en god regel om, at når noget kommer ind, så må der også ryge noget ud, fortæller Medina til modemagasinet Elle. - Så jeg har et godt flow i mit tøjskab, og min garderobe bliver konstant fornyet, forklarer Medina, der tit sælger sit brugte tøj. - Ofte er det mine veninder, der køber tøjet, eller også bytter vi, siger hun i Elle, der har nomineret hende til Årets Stilikon. ;Mandag, 29. april 2013
Casper Christensens cykelweekend; Det kan godt være, at Casper Christensen er en aktiv herre i det københavnske natteliv og i TV-produktionsmiljøet. Ja, måske er det grunden til, at han ikke har tid til at træne og holde formen ved lige.  I weekenden var komikeren på firmacykeltur sammen med personalet fra hans to firmaer – restauranten Congo i St. Kongens gade og TV-produktionsselskabet Douglas Entertainment.  Den cirka 60 kilometer lange tur på cykelsaddel via Nordsjællands landeveje var åbenbart så stor en udfordring, at Casper Christensen efter turen var overstået fortalte Ekstra Bladets reporter, at ”Jeg er helt færdig. Vi cyklede fra København til Tisvilde og jeg er muligvis død”.  ;Mandag, 29. april 2013
Zlatan Ibrahimovic åbner MGP; Det kan godt være, at danske Emmelie de Forest er favorit ved det internationale Melodi Grand Prix i Malmø, men der kommer masser af stjerner til byen, som også vil tiltrække sig stor opmærksomhed. B.T. skriver, at fodboldspilleren og Malmø-bysbarnet Zlatan Ibrahimovic har sagt ja til at åbne finaleshowet 18. maj og byde millioner af seere velkomne med de efterhånden berømte MGP-ord ”Good evening Europe”. Forhåbentlig er Zlatans optræden optaget på forhånd, for samme formiddag skal han faktisk spille fodbold for sit klubhold i Frankrig, Paris Saint Germain. Zlatan Ibrahimovic skal også dele stjerneglansen med andre store svenskere i Malmø. ABBA-koryfæerne Björn UJlvaeus og Benny Andersson kommer også, skriver B.T. De skal nemlig stå for den officielle musik ved showet. ;Mandag, 29. april 2013
Bonnie Tyler beholder tøjet på;" England sender en af deres garvede sangere til det internationale Melodi Grand Prix i Malmø i midten af maj. Det er 66 årige Bonnie Tyler, som fik to verdenshit i slutningen af 70’erne og begyndelsen af 80’erne med ”It’s a Heartache” og ”Total Eclipse of the Heart”. I dag udsender Bonnie Tyler sit første album i otte år, og hun er samtidig godt i gang med at ruste sig til konkurrencen i Malmø, skriver B.T. Jeg ved godt, at konkurrencen til Eurovision Song Contest er hård. Der er en masse dygtige, unge kunstnere. Men jeg har en fantastisk sang (""Believe in Me"", red.). Og hvis danskerne stemmer på os, så tror jeg fuldt og fast på vores chancer, siger Bonnie Tyler, der godt ved, at musik-showet er blevet meget mere vovet gennem årene. - Jeg kan ikke danse. Jeg vil ikke engang forsøge. Og jeg beholder også tøjet på, lover Bonnie Tyler, der lover de unge kunstnere kamp til stregen. ";Mandag, 29. april 2013
Kjeld Kirk Kristiansen ejer heste for 100 mio.; En af Danmarks rigeste mænd, ejeren af Lego-koncernen, Kjeld Kirk Kristiansen, ejer heste for over 100 millioner kroner. Kjeld Kirk Kristiansen har sammen med især to af sine børn, den 29 årige datter, Agnete Kirk Thinggaard, og sønnen, 35 årige Thomas Kirk Kristiansen, fire stutterier, der avler dressur- og springheste samt de berømte fuldblodsaraberheste. Alene det største af stutterierne, Blue Hors i Randbøl i Jylland, huser over 200 heste. Men der er råd til det, skriver B.T. Kjeld Kirk Kristiansen er nemlig god for over 41 milliarder kroner. Familien bag sko-imperiet Ecco har også tabt deres hjerte til hestene. Hanni Toosbuy Kasprzak arvede som enebarn en formue på 14, 7 milliarder kroner, og familien ses tit som sponsor ved danske ridestævner. Hanni Toosbuy Kasprzaks datter, Anna, er et stort ridetalent, og hun repræsenterede Danmark som dressurrytter ved OL i London sidste sommer. Også brillekongen Louis Nielsen og hans hustru begyndte for nogle år siden – efter de solgte brillekoncernen – at bruge mange penge på hestesporten og avl af dansk varmblodsheste. Endelig er også den tidligere ejer af ejendomsselskabet Keops, Ole Wagner og hans hustru, Lone, bidt af en gal hest. De har i samarbejde med topdressurrytteren Andreas helgstrand en dressurstald i 50 millioner kroners klassen i Nordsjælland, hvor mange kostbare heste avles og trænes. Det er alt sammen noget, som dansk hestesport og hesteavl nyder godt af, fortæller Thomas Bach Jensen, der er pressechef i hesteavlsforbundet Dansk Varmblod. Også formanden for Dansk Rideforbund, Ulf Helgstrand, der er far til OL-rytteren Andreas Helgstrand, siger til B.T., at han ikke er i tvivl om, at især Kjeld Kirk Kristiansen har haft stor betydning for dansk ridesport. - Han betyder rigtig meget – og på den positive måde har han påvirket især hestematerialet igennem avlen, siger Ulf Helgstrand. ;Mandag, 29. april 2013
Charlotte Bircow: Fantastisk at få øjenvipper igen; I april 2011 fik Danmarks Fitnessdronning og kvinden bag de populære træningsvideoer- og dvd’er Charlotte Bircow konstateret brystkræft. Hun har gennemgået seks gange kemobehandling og 36 strålebehandlinger og behandlingerne betød, at Danmark pludselig blev mødt af en Charlotte Bircow, der skjulte sit skaldede hoved under et tørklæde. Siden da har vi set hende med korte, klædelige krøller. I dag er håret igen blevet så langt, at hun kan sætte det op. Charlotte Bircow synes ikke selv, at kræften har forandret hende. Læs hvad sygdommen i stedet har betydet for hende. Jeg gik og græd konstant Men det er faktisk ikke det at få hår igen, der har optaget hende mest, siger Charlotte Bircow til SØNDAG. – Det mest fantastiske har været at få øjenvipper igen. For uden øjenvipper får man hele tiden vind og vejr og støv ind i øjnene, og jeg havde det, som om jeg gik og græd konstant. Det var ret forfærdeligt, faktisk, siger hun. Dermed ikke sagt at hun ikke er glad for, at hun nu har vokset en flot frisure, der kan sættes op i en lille knold i nakken. – Jeg er selvfølgelig glad for, at jeg har fået hår. Og jeg er oveni købet så heldig at have fået et supergodt, stærkt og tykt hår, siger hun. Færre mænd overlever en kræftdiagnose i forhold til kvinder – blandt andet fordi de ikke kommer til læge i tide. På soendag.dk får du symptomer på, at din mand måske har kræft. Børnene bestemmer hårets længde Da håret begyndte at gro ud igen overvejede Charlotte Bircows om hun skulle holde sig til kort hår eller om håret skulle gro langt. Og her blev Charlotte Bircows tre børn spurgt til råds, fortæller hun. Hun spurgte sine børn, om hun skulle fortsætte som korthåret, men alle tre børn var enige om, at de gerne vil se deres mor med lidt længere hår. - Og det har de fået lov at bestemme, siger hun. ;Mandag, 29. april 2013
Charlotte Bircow: Som at blive kørt over af en lastbil; De fleste kender Charlotte Bircow som kvinden bag en perlerække af træningsvideoer- og dvd’er, hvor blandt andet Balder af Stål er en af dem. Men i april 2011 blev hun også kendt som fitnessdronningen, der fik konstateret brystkræft. Hun fik fjernet en kræftknude på 1,6 centimeter og ti lymfeknuder og hun havde to metastaser og fik at vide, at hendes kræft var hormonfølsom og dermed lettere at behandle. Hun har efterfølgende gennemgået seks gange kemobehandling og 36 strålebehandlinger. Og det har været vigtigt for hende at understrege at man ikke bare lige fikser sygdomme. – Som jeg også understregede, da forlagene stod og ville have mig til at skrive en bog - jeg ville ikke være med, hvis det blev en historie om, at »nu kommer hende fitnessdronningen, og så fikser vi lige den kræft«. For det er ikke bare lige, siger hun til SØNDAG. På soendag.dk fortæller Charlotte Bircow, hvordan hun har det med, at hendes image som miss Perfect har fået en dyb ridse. Skal jeg dø af det her? For det har været benhårdt for Charlotte Bircow, der har udgivet en bog om hvordan hun kom videre. – Jeg har også ligget badet i sved om natten og tænkt: Skal jeg dø af det her? Jeg har også haft dage, hvor jeg har hængt med hovedet i toiletkummen. Og dage, hvor jeg lå musestille på min sofa, fordi bare jeg bevægede mig en millimeter, kastede jeg op igen. Og dage, hvor jeg følte det, som om jeg havde 40 i feber og var blevet kørt over af en lastbil, siger hun og fortsætter: – Men netop de dage, hvor jeg havde det sådan, men dog kunne bevæge mig, slæbte jeg mig alligevel ud af sengen og ud for at få lidt frisk luft. For i det øjeblik man kommer ud i luften, så reagerer kroppen på, at der kommer frisk luft ind, og man får det fysisk bedre. Og når man så begynder at bevæge sig, bare en lille smule, udskilles der serotonin i hjernen, og så bliver man gladere, forklarer hun. Efter en diskosprolaps begyndte grevinde Alexandra at træne. På soendag.dk fortæller hun, hvilken type træning, der hjalp hende af med smerterne, og om hvordan hun holder sig i form i dag. Jeg fik det en milliard gange bedre af at røre mig Mange har haft svært ved at forstå, hvordan Charlotte Bircow overhovedet har haft energi til at dyrke bare en lille smule motion i løbet af sit sygdomsforløb. - Og det forstår jeg godt, de siger. Men jeg har jo en viden, der gør, at jeg dyrkede motion, selv om jeg næsten ikke orkede. Fordi jeg vidste, at jeg ville få det – ikke en million gange bedre, men en milliard gange bedre – af at røre mig lidt. Og det er det, der har drevet mig. Jeg siger ikke, det er let. Jeg siger, det er svært. Men jeg siger også, at det er det, der skal til, siger hun. ;Søndag, 28. april 2013
Caroline Fleming har næsten altid Louboutinsko på; Smukke Caroline Fleming er kendt for sin sikre og gode stil, som er både klassisk og feminin. Hun investerer helst i designerklassikere, som hun ved aldrig går af mode. ELLE.dk har snakket med tv-værtinden om stil, shopping og hvordan hun har det med at være nomineret til årets stilikon, ELLE Style Awards' læserpris. Hvordan vil du betegne din personlige stil? - Jeg bruger ikke særlig meget tid på at tænke på, hvad jeg skal tage på til dagligt. Når jeg åbner mine skabe, så ’taler’ mit tøj til mig, og derfor er beslutningen hurtig og komfortabel. Jeg kender mig selv så godt og ved hvad jeg kan lide, uafhængigt af omstændighederne. Jeg har aldrig brugt stylist eller make-upartist privat - jeg er tilfreds med og taknemmelig for, hvad jeg har og elsker at være så naturlig som muligt. Jeg har købt og samlet tøj og accessories, siden jeg var 14 og går stadig med de ting den dag i dag - jeg har altid købt lidt, men godt og elsker klassisk, enkel elegance... Hvad er dit vigtigste accessory? - Jeg er meget glad for mine Birkin-tasker og mine Louboutin-sko - igen samlet gennem to årtier. Jeg bærer stort set altid enten et par af mine røde såler eller en lille Hermes, om det er med jeans eller til et selskab. Hvor ofte shopper du? - Jeg shopper amok et par gange om året, og jeg holder meget af de danske designere. Og så er jeg vild med en tur eller to om året til Paris. Jeg er dog så heldig at bo i London til dagligt, og her finder man alt, hvad hjertet kan begære... Hvad ville det betyde for dig at vinde den prestigefyldte pris? - Det ville være en utrolig stor ære at vinde denne pris. Danske kvinder er kendt verden rundt for deres feminine skønhed og gode stil, og jeg holder meget af at komme til Danmark og har altid beundret vores kvinder og unge piger, netop for deres skønhed og stil. Jeg er meget taknemmelig for denne nominering - sikke en kompliment, som så mange af vores lands smukke kvinder jo faktisk har fortjent. Caroline Fleming var på forsiden af ELLE sammen med sin daværende kæreste, Nicklas Bendtner. Se billeder fra dengang, de stadig var lykkelige på ELLE.dk Synes du, at Caroline Fleming fortjener at blive årets stilikon? Så stem på hende på ELLE.dk  ;Søndag, 28. april 2013
Gun-Britt Zeller: Sådan finder du din stil; De engelske stilguruer Trinny & Susannah gør det i øjeblikket hver uge på tv-kanalen Kanal 4. Det der med at forvandle helt almindelige kvinder til at vise deres former og fylde frem i mere moderigtige gevandter. Den 62-årige stjernefrisør Gun-Britt Zeller har samme evne, for det er ikke kun håret, hun ser på, når der kommer kunder i hendes salon i indre by i København. Hun tager udgangspunkt i detaljerne ved det enkelte menneske, og former frisuren ud fra det. - Man skal stole på sig selv og sørge for at blive vejledt rigtigt. Det er virkelig vigtigt at få den rigtige vejledning og at sørge for at være enkel i stilen, og for eksempel at have flere gode jakker i sit skab. Det behøver ikke at være nyt tøj hele tiden, for gamle jakker og sko eller en god jakke kan også forandre et look. Det er detaljerne, der gør en forskel, siger Gun-Britt Zeller, der i flere omgange har givet kvinder make-overs i tv-programmet Go’ Morgen Danmark. Hun mener, at mange kvinder forsømmer at begynde hos frisøren, hvis de er utilfredse med deres stil. I stedet for at bruge en masse penge på nyt tøj, er pengene nemlig givet godt ud, hvis man investerer i en dygtig frisør, mener Gun-Britt Zeller. - Hvis man ikke har så mange penge, synes jeg, at man skal bruge dem på en god frisør og blive vejledt den vej. Det der med, hvad der klæder én er generelt en vigtig del af vejledningen. Er din facon for eksempel løs i det, er det vigtigt, at du tager tøj på, der dækker den. Jeg bliver meget tit spurgt om den slags – også i forbindelse med valg af briller, fordi jeg har samarbejdet med Profil Optik. Der er næsten ingen grænser for, hvad der kan lade sig gøre, siger frisøren. Klipper efter kroppen  Gun-Britt Zeller mener da også, at det er en evne, der er svær at udvikle. Hun lægger mærke til selv helt små detaljer som, hvordan kunderne tager hænderne igennem håret, når hun skal forme en frisure, fordi det er vigtigt, at håret svarer til de vaner, personen ellers har. - Man kan ikke kun bedømme folk ud fra, hvad de har på. Det handler både om krop, ansigt og hals. Jeg oplever kvinder, der kommer ind i min salon og siger: ’Jeg har ingen kindben’, men lige pludselig kan jeg jo alligevel få de kindben frem ved at klippe den rigtige frisure. Frisørfaget breder sig rigtigt meget, og det glider selvfølgelig også over i modebilledet, siger frisøren. Hun giver samtidig skuespilleren Charlize Therons opsigtsvækkende korte hår, som hun viste frem ved årets Oscar-uddeling som et klasse-eksempel på, at der ikke findes nogen gyldne regler for, hvordan en kvinde kan styles. Normal ville en frisør nemlig sige, at en høj kvinde som Charlize Theron ikke skulle lade sit hår klippe så kort, men Gun-Britt Zeller mener, at resultatet var så overbevisende i skuespillerens favør, at alle uskrevne regler blev gjort til skamme. - Man er nødt til at se på den enkelte, og det er vigtigt at gøre folk til typer og understrege en personlighed. Det er vigtigt for mig, at mine kunder nyder deres klipning, som når de oplever, at den falder flot for dem, og at den er nem at holde. Det er jo en oplevelse i sig selv, og det er en livsstil for mig at give dem den oplevelse. Før i tiden sagde jeg det helt uopfordret til folk, jeg mødte, hvordan jeg synes, de skulle styles, men det gør jeg ikke så meget mere. Oftest spørger folk af sig selv, så ønsket og behovet er der helt sikkert, siger Gun-Britt Zeller. Ud over arbejdet i sin frisørsalon underviser frisøren andre frisører i klipningens kunst, deltager i modeshows og afholder shows for frisørbranchens førende producenter. Gun-Britt Zeller har arbejdet med store brands indenfor mode- og skønhedsbranchen som Vogue, ELLE og Revlon. Kronprinsesse Marys stylist giver et klar svar på, hvad dit tøj siger om dig. Læs mere på soendag.dk Kunne du tænke dig at lave dine egne skønhedsprodukter? Læs guiden til, hvordan på soendag.dk ;Søndag, 28. april 2013
Sarah Zobel føler skyld; Sarah Zobel fortæller på sin egen hjemmeside, hvordan det har påvirket hende at gå gennem skilsmissen fra Alexander Kølpin og være den aktive årsag til at familien ikke længere er en traditionel kernefamilie. Sarah Zobel, der sekv er uddannet psykolog, fortæller blandt andet, at hun ser en psykologkollega for at få styr på tankerne. - Psykologen er en skøn dame. Voksen, livsklog og sjov. Vi talte om alt muligt. Børn, forandringer, skyld, hypnose, rummelighed, fremtiden og lidt fag-snak. Og så sagde hun noget meget interessant. Nemlig det at hun var stoppet med par terapi. For det gad hun ihvertfald ikke mere. Jeg spurgte hende hvorfor. Hvortil hun svarede med et smil: “Når folk kommer i par terapi, er det allerede for sent.”, skriver Sarah Zobel blandt andet. Også følelsen af skyld kommer på bordet. - Vi talte også om, om det er nemmere at være den der går, eller den der bliver forladt. Skylden og det store ansvar omkring at bryde en familie op er noget man skal lærer at leve med, hvis man går. Det har man ikke på samme måde, hvis man bliver forladt. Til gengæld er det smertefuldt på en anden måde. Vrede og svigt og følelsen af at blive valgt fra, og ikke at kunne gøre noget ved det. Begge parter lider. På hver deres måde. Sorgen, forandringer og følelsesmæssige rutsjeturer har man til fælles, skriver Sarah Zobel. ;Lørdag, 27. april 2013
Zlatko Buric trænet i at tale med accent;" Zlatko Buric og Lars Mikkelsen optrådte begge på tjeklisten, da optagelserne til den engelske actionfilm ""Montana"" startede i London i februar. Filmen handler om en serbisk lejemorder, der spilles af Lars Mikkelsen. Zlatko Buric optræder i en birolle i filmen. Til Ekstra Bladet fortæller Lars Mikkelsen, hvordan han i sin rolle som serbisk lejemorder skulle lære at tale engelsk med serbisk accent. Derfor blev der hyret en britisk serber til at terpe ordene og accenten med ham.   Og det samme måtte Zlatko igennem, for selv om han er kroat af fødsel, er det ikke det samme som at kunne tale serbisk. - Mange af gloserne er ens, men tonen er forskellig. Lidt ligesom dansk og svensk. Så Zlatko måtte også på skolebænken. Det var ret sjovt, siger Lars Mikkelsen.     ";Lørdag, 27. april 2013
Ghita: Det havde en pris at være fru Skjern; Den 78-årige skuespillerinde Ghita Nørby kan se tilbage på en fantastisk karriere med et hav af roller inden for teater og film, og i et interview til Politiken løfter hun sløret for nogle af sine tanker om jobbet: - Teater er meget smitsomt. Det ejer en fortryllelse og fascination. Selvfølgelig drømte jeg om at være balletdanser på et tidspunkt, fordi de kunne svæve og gå på tæerne, men det fik jeg ikke lov til. Da jeg sagde, at jeg gerne ville være skuespiller, sagde min far, at så måtte jeg gøre alt arbejdet selv. For så kunne jeg hverken takke eller bebrejde andre end mig selv, fortæller Ghita Nørby, der beskriver arbejdet som barskt: - Der er forskel på skuespilleren Ghita og mennesket Ghita. Men det er kun mig selv og nogle få andre, der kender forskellen, og jeg kan ikke forklare den. Det er en af de store priser, man betaler ved at være fru Skjern. Jeg skriver ikke en seddel, og så er mit arbejde færdigt. Jeg går med det inde i min krop. Det at være skuespiller er en konstant, og et benhårdt arbejde, for du må aldrig gøre det, du gjorde i går.   Det er dog ikke ensbetydende med, at Ghita Nørby ikke kan lægge rollen fra sig: - Når tæppet falder, og jeg har taget sminken af, går jeg ikke rundt og tror, jeg er rollen. Elizabeth den Første halshuggede folk hele tiden og satte dem i Tower, og det gjorde jeg altså ikke, da jeg var færdig med at spille hende, fortæller Ghita Nørby, der lige nu er aktuel i forestillingen ”Sarah” på Folketeatret. - Jeg er ikke Danmarks største skuespillerinde nogensinde. Der er nogle flotte kunstnere, både nulevende og afdøde, der gør, at jeg ikke føler mig ensom på toppen, siger Ghita Nørby til avisen.  ;Lørdag, 27. april 2013
Video: Johannes Langkilde siger farvel; Johannes Langkilde er fortid på TV 2. I hvert fald så langt, øjet rækker netop nu. Hans sidste vagt er overstået, og den populære vært markerede den skelsættende dag med champagne og andre lækkerier sammen med kollegerne. Johannes Langkilde har været en af kræfterne, der har drevet TV 2 frem i popularitet. Det har BILLED-BLADETs kyndige læsere igen og igen tilkendegivet i de årlige afstemninger om de danske TV-personligheders seertække. Fremover bliver Johannes Langkilde at finde på DR, hvor han skal være korrespondent i USA. Han og familien har fundet et hus i udkanten af Washington, og om en uge rykker de rødderne op. Se Johannes Langkilde fortælle om sin karrieres mest spændende dage i videoen herunder.  ;Fredag, 26. april 2013
Christiane Schaumburg-Müller: Jeg fejrer mine dyre køb; Den smukke skuespillerinde Christiane Schaumburg-Müller er nomineret til Årets stilikon, ELLE Style Awards' læserpris. ELLE.dk har snakket med hende om personlig stil, og hvad det betyder for hende at være nomineret til den prestigefyldte pris. Hvordan vil du betegne din personlige stil? - Min stil er enkel og praktisk med et strejf af elegance. Til hverdag er det flade sko, helst grove støvler, og til fest er det på med den høje hæl, selvom skoen stadig skal være behagelig. Det er en evig udfordring at lede efter tøj, der er cykelvenligt, behageligt og praktisk, men som stadig oser af overskud. Stil kommer af det personlige præg, din personlighed og evnen til at sammensætte ting: Dyrt med billigt - kvalitet med budget. Hvad er dit vigtigste accessory? - Mine vigtigste accessories er mine jakker. Jeg har dem på hver dag, og det er det første, folk ser, når de ser mig. Jeg har en meget, meget stor frakke-samling - frakker er klart min svaghed og klart det, jeg synes giver mest mening at investere i. Vi bor jo i Danmark, så man har en varm frakke på cirka 8 måneder om året - hver dag i 8 måneder! Hvor ofte shopper du? - Jeg shopper nok en 3-4 gange om måneden. Men jeg vindueshopper meget. Jeg er typen, der gør spontankøb i budgetforretninger, men dyre ting køber jeg aldrig uden at gå rundt om mig selv 20 gange. Du ved, hjem og overveje, tilbage til forretningen, og til sidst når jeg har besluttet mig kan det være kæmpe stort at skulle ind og købe det. Jeg må have en veninde med, og vi må fejre mit køb med champagne. I bund og grund er jeg meget forsigtig med dyre køb - jeg gør mig mere i budgetkøb og midt i mellem. Netop af den grund elsker jeg at shoppe i Paris i Gallerie LaFayette, som har en fantastisk champagnebar med lyserød champagne, og den er jeg nødt til at besøge, hver gang jeg er i Paris på shopping tur. Hvad ville det betyde for dig at vinde den prestigefyldte pris? - Nu synes jeg, det er en svær kategori, for jeg er oppe imod både Caroline og Medina, som begge har en fantastik stil, og som jeg tilmed beundrer. Og begge har en langt mere eksklusiv garderobe, end jeg kan prale af at have. Men jeg elsker tøj og bruger en stor del af min tid og energi på mode, tendenser og stil.  Jeg er meget beæret over, at der er folk, der ligefrem har brugt deres tid på at stemme på netop mig, og det ville være helt overvældende at vinde. Jeg ville blivemeget stolt. Vil du stjæle Christianes stil, så læs på ELLE.dk, hvad hun skal shoppe til forår  Synes du Christiane Schaumburg-Müller fortjener at blive årets stilikon? Så stem på hende på ELLE.dk ;Fredag, 26. april 2013
Ghita Nørby: Mænd er mægtige; Ghita Nørby, der for tiden er aktuel i forestillingen ”Sarah” på Folketeatret i København, har fire ægteskaber bag sig. Den 78-årige skuespiller fortæller nu i et interview til Politiken om det store arbejde, hun mener, der ligger i at være gift: - Mænd er mægtige. Jeg har jo været gift tre milliarder gange. Jeg har ikke været så heldig, at jeg har fundet en mand, jeg kunne leve med resten af mit liv, på grund af det monstrøse arbejde jeg har. Det er også et stort arbejde at være gift. Meget større end at være skuespiller. Men jeg har ikke kunnet lægge skuespillet til side, fortæller Ghita Nørby til avisen.  ;Fredag, 26. april 2013
Bubber får job på ugeblad; Ude og Hjemme er kendt for at handle om det nære og det personlige, og fortælle de historier hvor der både er hjerte og smerte. I løbet af sommeren får familieugebladet ekstra hjælp af Bubber til at finde frem til de læsere, der har allermest på hjerte – og få viderefortalt deres historier så de bliver berigende for resten af Ude og Hjemmes mange læsere. - Bubber er en formidabel historiefortæller, og med sin helt egen afvæbnende facon har han en enestående evne til at gå lige i hjertet på folk – uanset om emnet er sjovt eller dybt alvorligt. Jeg er sikker på, at vores læsere vil være rigtig glade for at fortælle deres personlige historier til ham til store glæde for vores andre læsere, fortæller Ude og Hjemmes chefredaktør Kaj Elgaard. Fast samarbejdspartner Det nye samarbejde bygger videre på et flerårigt parløb mellem Bubber og Ude og Hjemme, hvor Bubber hvert år op til jul succesfuldt har hjulpet Ude og Hjemme med at samle penge ind til landets fire børnekræftafdelinger. Bubber er glad for det udbyggede samarbejde med Ude og Hjemme og glæder sig til at komme i gang med sin nye opgave: - Jeg er bare født nysgerrig, og jeg synes mennesker er det mest interessante på denne jord. Jeg elsker at se en film, men virkeligheden er bedre. Man bliver jo klogere hver gang. Også på sig selv. Jeg har lavet fjernsyn hele mit liv, hvor man altid skal tænke på billeder imens. På Ude og Hjemme kan jeg bare koncentrerer mig om mine spørgsmål og min nysgerrighed. Det er virkelig et stort ønske, der er gået i opfyldelse, og jeg glæder mig rigtig meget, siger Bubber.  ;Torsdag, 25. april 2013
Christiane har taget fat på forårsrengøringen; Christiane Schaumburg-Müller O’Connor, der i næste uge kan ses i sit nye dating-program på Kanal 5, har på trods af den snarlige premiere stadig tid til lidt forårsrengøring på hjemmefronten. Det fortæller hun på sin Instagram-profil, hvor hun også viser et billede fra processen: - Det er tid til kaffe midt i forårsrengøringen - hvor hyldene støves af, skriver hun og tilføjer i kommentarfeltet: - Jeg prøver at være den gode husmor - og lige et tv der skal hænges op og tre billeder - jeg får sgu stress på! Derfor kaffe! Christiane Schaumburg-Müller O’Connors nye program ”Det store datingshow” har premiere torsdag den 2. maj kl. 20.00 på Kanal 5. ;Torsdag, 25. april 2013
Sarah Louise viser toilettet frem; TV-vært og model Sarah Louise Christiansen, der er gravid med sit og kæresten Michaels andet barn, har igennem årene vist mange forskellige billeder frem på sin blog, og i dag er tiden så kommet til parrets gæstetoilet. - I spørger tit til mit hjem og interiør. Jeg vil helst ikke vise alt for meget, men her er lidt fra vores gæstetoilet, skriver Sarah Louise på bloggen efterfulgt af en glad smiley. Se billederne her.   ;Torsdag, 25. april 2013
X Factor-deltagere er blevet kærester; Da dette års X Factor rullede over skærmen, var Anna fra duoen Anna & Lusanda og Anton fra boy-bandet Wasteland konkurrenter, men nu er de blevet kærester, skriver Vi Unge. De to lærte hinanden godt at kende under konkurrencen, hvor de begge var under Anne Linnets vinger, og siden da er venskabet blevet forvandlet til en kærlighed, som turtelduerne gerne viser frem på Instagram. Et godt stykke ind i X Factor-forløbet var Anna ellers optaget af kæresten Nicklas, der blandt andet overraskede hende med blomster i TV-studiet, men det var altså ikke nok til at holde liv i det ét år gamle kæresteforhold, der sluttede i starten af marts. - Nej, vi er ikke kærester mere. Nicklas forstår det godt, men det er nok mest fordi, jeg har forandret mig så meget gennem X Factor, så nu er jeg en anden person, forklarede Anna dengang til BILLED-BLADET og fortalte også, hvem hende og Lusanda holdt med, efter de selv var røget ud af konkurrencen: -Vi holder med ”Wasteland”, de er super gode. Og så er de jo en gruppe ligesom os og har Anne (Linnet,red.) som coach, så de skal bare vinde. Både 15-årige Anton og 16-årige Anna har bekræftet over for Vi Unge, at de nu er kærester.  ;Onsdag, 24. april 2013
David Beckham på forårstur med lille Harper; Fodboldspilleren David Beckham, 37, der til dagligt spiller i den franske klub Paris Saint-German, tilbragte ikke mandag eftermiddag på grønsværen – han gik i stedet en tur med datteren Harper i den britiske hovedstad. Den yndige pige, der bliver to år til juli, blev båret på David Beckhams arm gennem en solbeskinnet gade i Londons Notting Hill-kvarter og så ud til at nyde lidt kvalitetstid med sin travle far. Tidligere på måneden fortalte David Beckham ifølge avisen Daily Mail til CNN World Sport, at det er hårdt at være væk fra fruen Victoria Beckham og deres fire børn: - Det er kun for en kort periode, men det er svært at være væk fra børnene hver eneste dag. Men de forstår det godt – de forstår, at deres far arbejder hårdt.   ;Onsdag, 24. april 2013
Avis: Brødrene Price rykker ind på celeber kro; De to madglade Price-brødre James og Adam har i forvejen stor succes med restauranter både i indre København og Tivoli, og nu skal de efter sigende også drysse velsmagende stjernestøv ud over Store Kro ved Fredensborg Slot. Det skriver Frederiksborg Amts Avis ifølge BT. Den historiske kro, der har været lukket i tre år, har blandt andet tidligere været brugt af kongefamilien til indkvartering af overnattende gæster, når der ikke var plads nok på Fredensborg Slot, men senere års forfald har sat sit præg på stedet. Det vil den nye ejer Niels Fennet, der også står bag hotelkæden Cabinn, nu lave om på med hjælp fra brødrene Price: - Jeg har haft et møde den 8. april med brødrene Price med et oplæg til samarbejde, hvor tanken er, at de står for et totalkoncept. Det foregik nærmest i en symbiose af enighed, og jeg havde oplæg til budgetter, så jeg forventer, at det falder helt på plads en af dagene, siger Niels Fennet ifølge BT til Frederikborg Amts Avis. Det er dog ikke noget, Adam Price kan kommentere på i øjeblikket: - Det lyder spændende, men jeg kan hverken be- eller afkræfte noget i den nuværende situation. Når der er noget at sige, og det indeholder noget konkret, vil jeg gerne sige noget, siger Adam Price. ;Onsdag, 24. april 2013
Tidligere supermodel er gået fallit;   Danske TV-seere har kunnet se den amerikanske tidligere supermodel Janice Dickinson, 58 år, give håbefulde deltagere i ”Americas Next Top Model” tørt på, men nu er det modellen selv, der står til en ordentlig opsang. Hun skylder nemlig så mange penge væk, at hun er gået fallit. Det skriver New York Post. Ifølge avisen beløber Janice Dickinsons gæld sig til tæt på 1 million dollars, svarende til omkring 5,7 millioner danske kroner, og kreditorerne er blandt andet skattevæsenet og diverse hudlæger og anti-age-eksperter. Janice Dickinson bekræfter miseren over for Radar Online: - Jeg har haft nogle problemer, så ja, det er sandt. Jeg er rystet og vil prøve på alle tænkelige måder at få betalt alle tilbage, og jeg har det frygteligt dårligt med det, siger den tidligere supermodel.  ;Onsdag, 24. april 2013
Barbra Streisand og Adele har fundet fælles hobby;   Skuespilleren og sangerinden Barbra Streisand, der bliver 71 år i dag, er blevet veninder med den britiske sangerinde Adele, 24, og de to har fundet sammen omkring en særlig hobby – madlavning. Det skriver den britiske avis The Sun. Efter sigende skulle de to kvinde have mødt hinanden ved Oscar-festlighederne i februar, hvor Adele var inviteret til middag hjemme hos Barbra Streisand forud for prisoverrækkelsen. Her lavede Barbra Streisands kok lækker, sund mad, og det var lige noget, der faldt i Adeles smag. De to kvinder gik så godt i spænd, at de har holdt kontakten siden og ugentligt udveksler opskriftsideer og tips via telefon og e-mail. - Adele har fokuseret meget på madlavning, mens hun tog en pause fra musikken efter sønnens fødsel, og Barbra har altid været fanatisk omkring, hvad der er i hendes mad. Adele finder hendes selskab behageligt, fordi hun har været igennem processen med at være verdenskendt og ved nøjagtig, hvordan det føles, siger en kilde til avisen.  ;Onsdag, 24. april 2013
Musiklegendes kone: Jeg er knust; Den legendariske metalmusiker Ozzy Osbourne har levet et hårdt liv, hvor han i lange perioder ikke har stået tilbage for at indtage store mængder alkohol, diverse stoffer og receptpligtige medikamenter, men i de senere år har det virket som om, den aldrende mand har ført en mere sund tilværelse. Nu viser det sig imidlertid, at Ozzy Osbourne har haft et tilbagefald, og det gør hans kone Sharon Osbourne, 60 år, meget ked af det. Det fortalte hun tirsdag i programmet ”The Talk”, skriver avisen Daily Mail. - Jeg vidste ikke, at han tog receptpligtig medicin. Jeg vidste, at han drak en gang i mellem, men jeg kendte ikke omfanget. Lige nu er jeg knust. Det er en sygdom, der ikke kun sårer den person, der har sygdommen, men også familien. Den sårer de personer, der elsker dig, sagde Sharon Osbourne, der afviser, at krisen vil medføre en skilsmisse for parret. For nyligt fortalte Ozzy Osbourne selv om tilbagefaldet på sin Facebookprofil og afviste også en eventuel skilsmisse: - Igennem det seneste halvandet år har jeg drukket og taget stoffer. Det var en meget mørk periode, og jeg var en idiot over for de mennesker, jeg elsker mest, min familie. Men jeg er glad for at kunne fortælle, at jeg nu har været clean i 44 dage. For en god ordens skyld – Sharon og jeg skal ikke skilles. Jeg prøver blot at blive et bedre menneske, meddelte den 64-årige Ozzy Osbourne.   ;Onsdag, 24. april 2013
Anne Fabricius-Bjerre må sælge sin butik; Finanskrisen har efterhånden betydet, at mange danskere er blevet tvunget til at gå fra huset. Finanskrisen har også ramt den tidligere biografdirktør i Dagmar, Anne Fabricius-Bjerre, der i næsten 30 var gift med den danske komponist Bent Fabricius-Bjerre, som nu har sat sin butik til salg. Også selv om indretningsbutikken Basalt Indretning i centrum af København er hendes hjertebarn. For folk kommer ind og går rundt i butikken og er begejstrede. Og de japanske turister går begejstrede rundt i butikken og fotograferer det hele, inden de går igen – uden at købe noget. Og det er det, der er en del af problemet. Finanskrisen kradser også her, har hun måttet sande. – Det har været lidt tungt de seneste år. Folk har ikke rigtig fået penge op af lommen, siger hun til SØNDAG. På soendag.dk fortæller Anne Fabricius-Bjerre, hvordan hun gik fra at være lægesekretær til direktør for Dagmar-biografen i København.  Man skal lave sit liv om ellers falder man i søvn Derfor, efter 18 år med indretning, vil hun sælge. Men at sætte butikken til salg handler også om noget andet end finanskrise. Sanne Salomonsen lever højt på kreativitet og nye projekter. På soendag.dk fortæller hun, hvordan hun har lagt kreative planer for de næste 15 år. – Man skal lave om i sit liv en gang imellem, ellers falder man i søvn, tror jeg. Nu har jeg været i butikken i snart 18 år, til min egen store overraskelse, og jeg har holdt af at gå på arbejde hver eneste dag. Men tiden er måske også inde til ikke at have ansvaret for en forretning med medarbejdere, der er afhængige af, at forretningen løber rundt, siger Anne Fabricius-Bjerre og fortsætter: – Jeg havde 20 år i filmbranchen med biografdrift og indkøb af film. Det var meget koncentreret, og jeg så ikke meget til min familie. Nu har jeg haft næsten 20 år med indretning, hvor jeg har fløjet og faret på messer og antikmarkeder. Nu synes jeg måske, det er på tide, at jeg får hilst rigtigt på mine dejlige børnebørn, siger hun.  ;Onsdag, 24. april 2013
Søren Sætter-Lassen gør comeback på scenen; Når Det Kgl. Teaters kommende sæson starter til efteråret, er det med to store navne, der af forskellige årsager har været væk fra scenen det sidste halve år. Tilbage er Søren Sætter-Lassen, der sidste år blev ramt af en arbejdsulykke, ligesom Nicolas Bro, der har tilbragt et halvt år på barsel, også er retur igen. De to skuespillere har hver en hovedrolle i henholdsvis Strindsbergs ”Faderen”, som egentlig burde have været Nicolas Bros rolle, idet han i den grad har været far det sidste halve år, men som er tildelt Søren Sætter Lassen, der måske snarere skulle have haft Nicolas Bros rolle i Dostojevskijs ”Onde ånder”. Man kunne nemlig foranlediges til at tro, at det var den slags, der var på spil, da Søren Sætter-Lassen sidste år i september blev ramt af en tung scenevæg under nogle prøver i skuespilhuset. Væggen væltede ned over 57-årige Søren Sætter-Lassen, der fik flere brud på ryg, ben og fod samt en flænge i hovedet. Det har været en hård omgang for skuespilleren, der stadig har smerter, og som ikke har været på scenen siden. Han håber dog på at være groet helt sammen, når han har premiere på ”Faderen” til oktober.   ;Onsdag, 24. april 2013
Mads Mikkelsen skal lave westernfilm; Danske TV-seere kan for tiden se Mads Mikkelsen hver søndag aften i henholdsvis ”Rejseholdet” på DR 1 og ”Hannibal” på Kanal 5, men manden med de mange talenter kan i fremtiden også ses i en dansk western-film. Det skriver Ekstra Bladet. Filmen ”The Salvation” foregår i USA i 1870’erne, og 47-årige Mads Mikkelsen spiller den danske emigrant John, der for at hævne en forbrydelse mod sin kone og søn bliver forvandlet til morder. ”The Salvation” instrueres af Kristian Levring, og optagelserne er netop begyndt i Johannesburg i Sydafrika. I filmen, hvor der både tales dansk og engelsk, spiller Mads Mikkelsen i øvrigt sammen med Eva Green, der er en tidligere kollega fra James Bond-filmen ”Casino Royale”.  ;Tirsdag, 23. april 2013
Janni og Christians børn lider efter skilsmissen; Hofjægermester og advokat Christian Kjær fik adskillige gode gaver til sin fødselsdag, men én af de aller bedste var, at han kunne fejre den med sin familie og sine børn omkring sig. Eneste undtagelse var 23-årige Michala, der udeblev fra sin fars 70 års fødselsdagsreception på Sandbjerggard, hvor såvel Christian Kjær, som hans kæreste, Susan Astani til det sidste håbede på, at datteren ville dukke op. - Det håber vi da, at Michala gør. Det er jo hendes fars fødselsdag, smilede Susan Astani, der ikke ønskede at kommentere fejden mellem far og datter yderligere. Men mens Michala Kjær valgte at holde sig hjemme, var hendes bror, Christopher Kjær,16, til gengæld med til at fejre sin far. Christopher har siden skilsmissen mellem Janni Spies og Christian Kjær i 2009, boet det meste af tiden hos sin mor, men også i perioder boet på Sandbjerggaard. Der er han for nylig flyttet tilbage til, og var derfor på hjemmebane under sin fars reception, hvor også Susan og Christian Kjærs fællesbarn Alexander på snart 1 år, charmerede gæsterne, der også kunne hilse på Susan Astanis tre andre børn, Stella, 7, Leon, 5, og Sam, 19. Med til fest var også  Philip Kjær, der er hofjægermesterens ældste søn fra første ægteskab, og dennes datter, Nikita, 20. Som for alle andre børn har også Christian Kjær og Jannis Spies’ børn har en hård tid efter forældrenes skilsmisse, og den spektakulære retssag og kampen om 150 millioner kroner, der for nylig rullede i fuld offentlighed i Østre Landsret mellem de tidligere ægtefæller, har taget hård på børnene. Ifølge Janni Spies har hun forsøgt, at forklare, at det er en sag mellem ”mor og far”, som de ikke skal bekymre sig om, men hun lagde ikke skjul på overfor Billed-Bladet efter retssagen, at både Christopher og Michala er dybt påvirkede af sagen. Michala, der altid har været meget tæt på sin mor, var flyttet hjemmefra og boede i et hus nær Sandbjerggård, da forældrene blev skilt. Men i februar 2012 var krisen mellem far og datter åbenbart så tilspidset, at Michala ikke ønskede at bo der længere og derfor købte hendes mor, Janni Spies en villa til Michala i Hellerup, hvor hun flyttede ind og stadig bor. BILLED-BLADET ville gerne have spurgt Michala, hvorfor hun ikke dukkede op til fødselsdagen og hvad der ligger bag uoverensstemmelserne mellem far og datter, men hendes PR-agent Signe Sehested-Lund vendte tilbage på vegne af Michala med følgende kommentar: - Det kan ikke komme som nogen overraskelse, at jeg ikke ser min far. Jeg har ikke haft kontakt med ham i snart halvandet år og har heller ingen planer om at få det. Derfor deltog jeg naturligvis heller ikke i hans reception. ;Tirsdag, 23. april 2013
Vivi Bak er død; Vivi Bak, der blandt andet spillede med i filmene ”Krudt og klunker” fra 1958, ”Soldaterkammerater rykker ud” fra 1959 og ”Det er så synd for farmand” fra 1968, er død, 73 år gammel. Den danske skuespillerinde og sangerinde blev ifølge det tyske magasin BILD fundet død af sin ægtemand, den østrigske skuespiller Dietmar Schönherr, mandag morgen klokken ni i parrets hjem på Ibiza. Ifølge en lokal læge døde hun af hjerte- og kredsløbssvigt. I sin sidste tid havde Vivi Bak problemer med helbredet, og sidste år blev hun indlagt på et hospital på Ibiza, fordi hendes vægt var helt nede på 35 kilo. Det var en stor sorg for hendes ægtemand, der dengang fortalte til BILD: - Jeg laver mad til hende hver dag. Hun kan rigtig godt lide suppe, men desværre har hun ikke kunnet spise så meget på det seneste. Det er ikke sundt i det lange løb. Jeg håber, at hun snart kommer hjem igen. Jeg savner hende meget. I forbindelse med sin kones død har Dietmar Schönherr oplyst til BILD, at Vivi Baks aske skal spredes ud over Middelhavet.   Vivi Bak og Dietmar Schönherr blev gift i december 1965 og havde i starten af 1970’erne showet ”Wünsch dir was” på tysk TV. Parret fik aldrig børn. Vivi Bak indspillede i løbet af sin karriere blandt andet tyske, østrigske, spanske, italienske, tjekkiske og franske film under navnet Vivi Bach, ligesom hun i 1980’erne dedikerede meget af sin tid til hjælpearbejdet for ofrene i borgerkrigen i Nicaragua.   ;Tirsdag, 23. april 2013
Christiane klager ikke over vejret; Christiane Schaumburg-Müller O’Connor lader sig ikke slå ud af, at himlen over København denne morgen har været præget af grå skyer og regn. Kanal 5-værten har nemlig hjemmearbejdsdag, skriver hun på sin Twitter-profil: - Perfekt vejr til at arbejde hjemmefra! Man kan tænde stearinlys og det hele… og man har bare lyst til at blive i jogging hele dagen! Christiane Schaumburg-Müller O’Connor kommer i sin morgen-tweet ikke nærmere ind på, hvad hun skal have hjemmearbejdsdagen til at gå med, men det er ikke sikkert, det har med TV at gøre – ifølge en pressemeddelelse er hun nemlig blevet udnævnt til ambassadør for det danske hudplejefirma Rønsbøl Skin Care. - Hudpleje for mig en luksus, som man tillader sig selv hver dag. En luksus som gør en forskel for mit udseende, og som løser problemer eller forhindrer dem. Jeg er stolt over, at Rønsbøl Skin Care har tilbudt mig at være deres ambassadør, og jeg er glad for at kunne repræsentere et dansk brand, udtaler Christiane Schaumburg-Müller O’Connor i pressemeddelelsen.  ;Tirsdag, 23. april 2013
Anne Fabricius-Bjerre: Sådan mødte jeg Bent; Egentlig lå det ikke rigtig i kortene, at Anne Fabricius-Bjerre skulle drive det til noget stort. Hun er nemlig fra den tid, hvor mange piger havde flinkeskolen med sig ud i livet og af den grund kom til at have deres egne indre kampe med at sige fra og så sandelig også til, efterhånden som det gik op for dem, at vejen frem ikke altid lå i at være føjelig og flink. – Min far mente, at piger skulle holde sig i baggrunden, og at det var mændene, der skulle have jobbene. Vi piger behøvede ikke at optage pladser på de højere læreanstalter. Vi skulle bare have en uddannelse, vi kunne falde tilbage på, hvis vi blev skilt. Jeg hørte tit bemærkninger som »det skal du ikke kaste dig ud i!« eller »det tror jeg ikke er noget for dig!« Det har til gengæld betydet, at jeg har bakket mine egne børn 500 procent op i det, de ville, og roser og roser. Jeg tror jo på, det er enormt vigtigt at få opbakning hjemmefra, fortæller hun. Anne Fabricius-Bjerre fik en uddannelse som lægesekretær. Det var en hurtig uddannelse. Den mente hendes far, at hun kunne klare. Efter 12,5 års ægteskab, tre børn og en skilsmisse mødte hun Bent Fabricius-Bjerre, der blandt andet har skrevet titel-melodien til Matador. Kirsten Olesen spillede Agnes i Matador. Og den dag i dag kender folk hende stadig som Agnes. Læs hvordan hun har det med det på soendag.dk. Mødte hinanden ved et middagsselskab De blev sat sammen til en middag hos nogle fælles venner, som mente, at de to da lige måtte være noget for hinanden. Og det var de jo.  Biografdirektør og filmkender blev hun ved et tilfælde, forklarer hun. – Og kun fordi Bent stod og manglede en direktør til Dagmar Teatret. Han kom en dag og spurgte, om jeg ville passe telefonen i Dagmar, indtil han fandt en ny direktør. Det tror jeg godt, jeg kan, sagde jeg, husker Anne Fabricius-Bjerre. Og det kunne hun. Hun kunne også mere end passe telefon. Og der blev aldrig brug for at finde en ny direktør. For direktøren hed nu Anne Fabricius-Bjerre. Skilsmissen mellem Alexandra og prins Joachim blev fulgt tæt af den danske befolkning. På soendag.dk kan du se billeder fra Danmarks første møde med Alexandra, til brylluppet og videre til Alexandra andet bryllup. Succes var begynderheld Hun kalder det »begynderheld«, da hun gik efter sin fornemmelse, der sagde hende, at der manglede en bestemt type film i det repertoire, der blev vist, og fandt Pink Floyd-filmen »The Wall«. Den kørte næsten to år i Dagmar Teatret og kun dér og var en strålende forretning.  Ud over at lede biograferne i Dagmar Teatret kom hun også til at stå i spidsen for biograferne i Scala og kæmpe med at få folk derop for at se film. Samtidig var hun i en lang periode filmindkøber i hele Skandinavien for Warner-Metronome. ;Tirsdag, 23. april 2013
Video: Se Tori Spelling holde børnefødselsdag; Tori Spelling er ikke kun skuespiller kendt fra TV-serien ”Beverly Hills 90210”, men også en særdeles kreativ dame. Og det er noget, hele familien kan drage nytte af, når der skal holdes børnefødselsdag. I efteråret var det datteren Hattie, der blev ét år, og det blev fejret med en detaljerig temafest, hvor haven var pyntet festligt op. Den 39-årige mor til fire viser nu to videoer med optagelser af festforberedelserne på sin blog ediTORIal – i den første viser Tori Spelling rundt i haven, der er pyntet op i bedste ”Alice i Eventyrland”-stil, og i den næste kan man se, hvordan hele familien gør sig klar til den hyggelige fejring af lille Hattie.     ;Tirsdag, 23. april 2013
Christiane mindes brylluppet med glæde; Christiane Schaumburg-Müller O’Connor blev i vinters smedet sammen med Liam O’Connor ved et storslået bryllup på Valdemars Slot. Og selv om der efterhånden er gået fire måneder siden den store dag, tænker Christiane Schaumburg-Müller O’Connor stadig tilbage på den med stor glæde. Det skriver Kanal 5-værten på sin instagram-profil ved siden af et billede fra dagen: - Et smukt minde fra en smuk dag - bliver overvældet af al den hjælp jeg fik. Se billedet her. ;Mandag, 22. april 2013
Amalies mor satte privatdetektiv på sin mand;" I dag følger tusindvis af danskere med i Lotte Kejsers gøren og laden, fordi reality-programmet ""Amalies Verden"" er et af TV3’s største seersucceser. I tre sæsoner har seerne fulgt med i livet og dramaerne hjemme hos Amalie og hendes mor, Lotte, og én ting er sikker. Har man set 48-årige Lotte på tv, har man en mening om hende – hvad enten det handler om hendes botox-behandlinger, hendes humor, hendes bramfri udtalelser, hendes eksklusive tøj eller hendes teenagedatter, der har haft sex for åben skærm i ""Paradise Hotel"". Peter falder for de unge mødre - hele tre har han været kæreste med – se hvem på udeoghjemme.dk Men der er også en helt anden historie om Lotte. En historie, som startede længe inden, kameraerne zoomede ind på hende. For 30 år siden mødte Lotte Thomas Szigethy. En fyr med masser af drømme og talenter, som var klar til at erobre det meste af verden og lille Lotte fra Hørsholm. – Jeg faldt for ham. Jeg kunne ikke andet. Han var så skør og givende. Havde han 1.000 kroner, og en tigger spurgte efter en pakke smøger, så gav han ham de 1.000 kroner. Jeg kunne rigtig godt lide hans værdier, og han kunne lide mig, som jeg var. Han ville ikke lave om på mig, husker Lotte med et stort smil. En forfærdelig mistanke De købte hus i Nordsjælland, fik ønskebørnene Amalie og hendes storebror Alexander, og sammen med Thomas’ bror startede de det store ungdomsmagasin Chili. En bragende økonomisk succes, som gjorde, at familien levede et liv med masser af rejser, restaurantbesøg, dyre gaver og velklædte børn. – Dengang tænkte jeg virkelig: Hvor er jeg heldig. Gud må holde hånden over mig. Jeg kan næsten ikke blive lykkeligere, husker Lotte. Line fra De unge mødre blev svigtet, da kæresten Nicki var utro med hendes veninde – læs historien på udeoghjemme.dk Men hun husker også de første tegn på, at livet måske var begyndt at gå den modsatte vej. Thomas begyndte at være meget væk. – Jeg havde en mistanke, og derfor satte jeg en detektiv på ham. Detektiven fandt ham i Aarhus på vej ind på et hotel med en ung kvinde. De billeder fik jeg. Det var ligesom en film, fortæller Lotte, som sammen med sin rengøringsdame fyldte 10 affaldssække med Thomas’ tøj og kørte ind på hans kontor i København med dem. – Bagefter gik jeg til en af de bedste advokater, og da hun så billederne, sagde hun, at det var nok til, jeg kunne få en skilsmisse med det samme. Vi behøvede ikke være separeret i et halvt år, siger Lotte. Tilgiver utroskab – Jeg syntes ikke, de praktiske ting som alenemor var så hårde. Men ensomheden var hård. Og det var hårdt at blive forladt til fordel for en yngre kvinde med større bryster og kort nederdel. Selv vejede jeg 100 kilo på det tidspunkt og havde mælk i brysterne. Jeg følte virkelig, at Gud svigtede. Til gengæld har Lotte i dag en næsten ufattelig forståelse for hendes eksmands utroskab. – Dengang kunne jeg ikke se, hvorfor han forlod mig, men det kan jeg i dag. Jeg ville kun amme, drikke kaffe, spise citronmåne og se Matador. Jeg havde ikke lyst til sex, og så var det da klart, at han søgte ud, siger Lotte, som for længst har tilgivet utroskaben, og som stadig mødes med Thomas. Og den kvinde, han forlod hende for, og som han senere fik to børn med. Som hun siger: – Hun er stadig en smuk kvinde, og jeg kan godt lide at følge hende på Facebook, så jeg kan se, hun har det godt. Thomas’ kommentar til episoden – Dengang startede jeg koncerter op. Jeg havde stor succes og rejste meget. På et tidspunkt mødte jeg så denne her søde pige. Den ene dag tog den anden, og jeg blev forelsket og glemte alt om min daværende familie. - Det var en svinestreg. Det vil jeg gerne understrege i dag. Jeg kniber faktisk en tåre, når jeg tænker på skilsmissen, siger Thomas, som dog er lykkelig for, at han og Lotte Kejser i dag har et godt forhold trods den dramatiske skilsmisse. ";Mandag, 22. april 2013
X Factor-Thomas er anderledes end andre vindere; Når konfettien er fejet op fra gulvet efter den danske X Factor finale, og vinderens plade er udgivet, fører det meget sjældent til en skive nummer to – hidtil har kun én dansk vinder oplevet at få forlænget pladekontrakten. Den heldige er 32-årige Thomas Ring, der i X- Factor 2010 var under Pernille Rosendahls vinger og vandt talentkonkurrencen. I dag følger han debutalbummet ”Wrong Side of the Daylight” op med sit andet album, der har fået titlen ”Sideways”. I et interview til metroxpress bliver Thomas Ring spurgt til sine tanker om, hvorfor han er den første X Factor-vinder, der får lov at udgive et andet album: - Jeg håber, det er fordi, der er nogle mennesker, der tror på mig og synes, det er godt, det jeg laver. Jeg har noget kvalitet i min musik, og det er mig selv, der skriver og producerer meget af det. Jeg behøver ikke blive holdt i hånden hele vejen. Jeg kører det selv, fortæller Thomas Ring til avisen.  ;Mandag, 22. april 2013
Camilla og Camilla får grineflip i Masterchef;" - Vi har grinet så meget, at de næsten var nødt til at stoppe optagelserne undervejs, fortæller Camilla Gohs Miehe-Renard til Billed-Bladet.dk. I aften kommer hun og Camilla Ottesen på skærmen i TV3's ""Masterchef Special"". De to Camilla'er har i flere år været tætte venner. De var begge gravide, da Camilla Ottesen boede i lejligheden lige overnover Camilla Miehe-Renard i Gothersgade ved Søerne i København.  - Vi afløste nærmest hinaden på Rigshospitalet, hvor vi fødte med få dages mellemrum, fortæller Camilla Miehe-Renard, der blev mor til Sophy 18. november for otte år siden. Fem dage senere, 23. november, var det  Camilla Ottesens tur til at blive mor for første gang, da hun fik sin søn Viggo. - Vi har lavet mad til hinanden og hinandens familier masser af gange, men vi har aldrig lavet mad sammen. Det har været lærerigt og virkelig, virkelig sjovt, fortæller Camilla Miehe-Renard. Hvor langt de to navnesøstre når i ""Masterchef Special"" skal ikke afsløres, men det er uden tvivl både kulinarisk oplysende og seriøst underholdende, når de to smukke kvinder i aften kl. 19.00 på TV3 afslører, hvad de dur til iført Masterchef-forklæde og går i krig med divserse køkkenredskaber og mad-ingredienser.   ";Mandag, 22. april 2013
Anne Fabricius-Bjerre: Skilsmissen skræmte mig; Bent Fabricius-Bjerre, som har skrevet sig ind i den danske kulturhistorie med titel-melodierne til både tv-serien Matador og Olsen Banden-filmene, og Anne Fabricius-Bjerre blev gift i 1977. Efter næsten 30 års ægteskab var det pludselig jeg og ikke vi længere. Og nu skulle hun noget, hun aldrig havde prøvet før. Nemlig at bo for sig selv. - Det skræmte mig, siger hun ærligt til SØNDAG og fortsætter. - Jeg havde jo haft mennesker omkring mig altid. Været gift og haft familie, siden jeg var 18 år. Så kom Bent og hans fire børn, og jeg havde mine tre, og der var svigerbørn og børnebørn og altid mange venner ind og ud af huset, fortæller Anne Fabricius-Bjerre. På soendag.dk fortæller Anne Fabricius-Bjerre, hvordan hun og Bent egentlig mødte hinanden. Familiebilledet  Hun understreger dog, at hun og Bent Fabricius-Bjerre havde et lykkeligt ægteskab. – Bent og jeg havde nogle fantastiske år sammen. Og hvis man vil pine sig selv, kan man altid trække billedet op foran sine øjne af kernefamilien, der sidder i morgensolen med aviser og rundstykker. Børnene er glade, og far og mor kigger forelskede på hinanden. Men den historie fortrænger man jo, siger hun. Efter skilsmissen med Rasmus Tantholdt stoppede Caroline Boserup på TV 2. Siden begyndte hun på DRs Aftenshowet. På soendag.dk fortæller hun, hvorfor hun også endte med at opsige den stilling. Det hører dog med til historien, pointerer hun, at hun er heldig og privilegeret. – Jeg har et skønt hjem og et vidunderligt sommerhus i Tisvilde. Jeg har nogle fantastiske børn og børnebørn og har stadig de samme venner, som jeg havde, før jeg blev skilt, siger hun. Det gode liv kræver knofedt Og det med at bo alene har hun vænnet sig til – måske fordi hun sjældent er alene i det treetagers rækkehus i Klampenborg.   – I dag har jeg vænnet mig til det og er væsentlig mere afslappet over for at bo for mig selv. Indimellem kan jeg ligefrem tage mig selv i at tænke, at det egentlig er meget rart selv at kunne bestemme. Men faktisk er jeg sjældent alene i huset. Jeg har en kæreste, og jeg har børn og børnebørn og alle mine venner, og vi er tit mange samlet til hyggelige middage, hvor der bliver grinet meget. Men der har selvfølgelig også været en vilje hos mig til at ville videre og ville have et godt liv igen. Det er ikke bare kommet af sig selv. Det har også krævet knofedt, siger hun. ;Mandag, 22. april 2013
Emmelie og Malmø gør sig klar til MGP; Mens Emmelie den sidste uge har været både i Stokholm, Malmø og London for at give interview til de musikglade medier, så ruster Malmø sig også til at give de forventede 100.000 MGP-turister en stor oplevelse. Malmø By har sat 25,8 millioner svenske kroner af til at fyre op under MGP’et under mottoet ”We Are One”, og i hele MGP-ugen op til finalen 18. maj er der kulinariske oplevelser, underholdning, sang og musik på de smukke pladser i Malmø, og især det store Gustav Adolfs Torv bliver døgnet rundt centrum for en masse optræden. Malmøs turistbureau VisitSweden regner med, at også rigtig mange danskere vil tage Øresundstoget fra Københavns Hovedbanegård til Malmø for at opleve MGP-festen og ikke mindst se semifinalerne 14. og 16. maj samt finalen 18. maj på en af de mange storskærme, der er opstillet i centrum. Under besøget i Malmø fik Emmelie de Forrest i øvrigt overrakt en guldplade for 900.000 danske download af sin sang ”Only Teardrops”, som af mange regnes for favorit. - Det er helt vildt. Det er næsten en million - og så bare i Danmark. At der er så mange, der kan lide sangen og har hørt den - det er fantastisk, sagde en glad Emmelie de Forrest. ;Mandag, 22. april 2013
Hollywood-darling anholdt – nu undskylder hun; Selv om man er et kendt ansigt, er det ikke ensbetydende med, at man kan opføre sig, som det passer én, når man står over for politiet. Det måtte Hollywood-stjernen Reese Witherspoon, der især kendes for sin rolle som June Carter i ”Walk the Line”, sande i fredags, da hun og ægtemanden Jim Toth blev stoppet af politiet i Atlanta. Nu undskylder den brødebetyngede skuespiller sin opførsel, skriver E! Online. Både den 37-årige skuespiller og hendes mands møde med ordensmagten endte med anholdelse – Reese Witherspoon blev angiveligt anholdt for ikke at følge politiets anvisninger, da betjenten beordrede hende til at blive siddende i bilen. Jim Toth, der førte bilen, blev angiveligt anholdt på grund af mistanke om spirituskørsel. - Af hensyn til den igangværende juridiske proces kan jeg ikke kommentere på alt, der kommer frem lige nu.  Men jeg vil gerne sige, at jeg helt klart havde fået en drink for meget, og jeg er meget flov over det, jeg sagde. Det var en skræmmende situation, og jeg var nervøs for min mand, men det er ingen undskyldning. Jeg var respektløs over for den betjent, der bare gjorde sit arbejde. Jeg har kun respekt til overs for politiet, og jeg er meget ked af min opførsel, forklarer Reese Witherspoon. Fængslingen og anholdelsen, der foregik tidligt fredag morgen, varede dog kun indtil om eftermiddagen, og et retsmøde om sagen skal efter sigende finde sted her til morgen amerikansk tid i Atlanta.  ;Mandag, 22. april 2013
Ghita Nørby: Ikke så meget for botox; Skuespilleren Ghita Nørby, der for tiden er aktuel i forestillingen ”Sarah” om skuespilleren Sarah Bernhardt på Folketeatret, har ikke den store lyst til en ansigtsløftende behandling. Det fortæller hun i et interview til Politiken: - Jeg er ikke så meget for det der botox. En skuespillers mission er at fortælle historier om mennesker, og så må du ikke selv være bange for at være menneske. Mine rynker er ikke vanvittigt kønne, men vi har de hoveder, vi har. Og det er vigtigt, at der er nogle, der fortæller historien om en dame på min alder, siger Ghita Nørby. På trods af, at der også er nogle bagsider ved at blive ældre, ser den 78-årige skuespiller positivt på processen: - Det er herligt at blive ældre. Alderen har sine skavanker med ondt i knæene og skulderen – alder er trods alt alder – men jeg sidder ikke og græder over, at det holder op på et tidspunkt. Hvis man har lyst til at trække vejret, ser jeg ingen grund til at holde sig tilbage. Og Ghita Nørby har ingen planer om at stoppe med at arbejde i den nærmeste fremtid: - Pension går jeg ikke på, så længe jeg kan huske. Kan jeg ikke huske, kan jeg ikke spille. Jeg skal også helst kunne bevæge mig så småt. Ellers må jeg spille lygtepæl eller én i rullestol, fortæller hun til avisen.  ;Mandag, 22. april 2013
Camilla Plum: Jeg har aldrig haft en plan; Det har aldrig ligget i kortene for den 56-årige kogekone Camilla Plum, at hun skulle flytte på landet med sin familie og dyrke økologien som en livsstil. For hun har aldrig lagt en overordnet plan for sit liv. - Jeg har aldrig haft en egentlig plan. Nej, for fanden! Livet sker, mens man lever det. Det er en proces. Jeg ville da gerne flytte på landet med ungerne, så de kunne se, at rabarber ikke vokser ud af køledisken, men skyder op af jorden. Men en plan var det ikke. Jeg tog det stille og roligt. Så kunne vi jo altid se, hvad der skete, siger Camilla Plum i et interview med magasinet Metronyt. Derfor købte mad-entusiasten, der er kendt for sin værtsrolle på en række madprogrammer på DR2, og hendes eksmand nordsjællandske Fuglebjerggaard, der krævede en omfattende istandsættelse og renovering, før parret kunne afprøve alle ideer indenfor landbrug, madlavning og gartneri. Men forestillingen om det romantiske liv på landet, vil hun hurtigt slå ihjel. - Det er noget ufatteligt sludder. Hvis man synes, at det er sjovt at beskæftige sig med den slags ting, som jeg gør, så er landet det rigtige sted at flytte hen. Men romantik er der ikke meget af. Det er benhårdt arbejde, siger Camilla Plum i interviewet. Camilla Plum har desuden været indehaver af en af Danmarks første økologiske restauranter med Cap Horn i Nyhavn i København. Ud over det er hun forfatter til kogebøgerne Camillas køkkenhave og Mit skandinaviske køkken.                                                                                             Se billeder fra Camilla Plums økologiske gård, og læs om hendes lille chilifarm på madogbolig.dk Få Camilla Plums opskrift på marokkansk and med citron og oliven på madogbolig.dk ;Søndag, 21. april 2013
Kira Eggers har fået job i kærlighedens tjeneste; På det sidste har vi set rigtigt meget til den tidligere model Kira Eggers i forbindelse med, at hun har tabt imponerende ti kilo af sin fyldige figur. Det skete under et intensivt træningsforløb som bodybuilder i forbindelse med dokumentarprogrammet På egen krop – Kira Eggers som bodybuilder, der blev sendt på kvindekanalen TLC sidste efterår. Men nu har 38-årige Kira Eggers kastet sig over et helt andet job med sit nye virke som kommunikationskonsulent for datingbureauet Seeqone.com. Firmaet arrangerer blandt andet speeddating, hvor man dater en række forskellige personer på få minutter og running dinner-events, hvor man over en aften er til middag i forskellige singlers hjem. - Jeg har ikke selv været ret aktiv forhold til at opsøge kærligheden, og jeg tror generelt, at mange mennesker sidder hjemme og venter på, at det sker. Det er jo lidt naivt, især hvis man gerne vil have børn indenfor en overskuelig fremtid. Ved speeddating møder man mange dates på én gang, og det er ret uforpligtende, siger Kira Eggers, der selv er i et forhold med musikproduceren Dan Vithus Gabriel Laustsen. Kemien skal afkodes Kira Eggers har i flere år arbejdet som selvstændig, og i den forbindelse samarbejdet med en række firmaer. I det nye job som kommunikationskonsulent hos Seeqone.com vil det være den tidligere models opgave at lave generel konceptudvikling på eksisterende og nye typer events indenfor firmaet. Kira Eggers kan desuden give sine egne, gode råd videre til de kærlighedssøgende. - Jeg synes selv, at jeg har vidst, om der var kemi inden for de første sekunder, og så har det tit været gengældt. Den her slags dating er et fint tilbud til kvinder og mænd, der har travlt til dagligt, og måske har børn på delebasis. Jeg kendte ikke til konceptet på forhånd, men jeg synes, det er godt, at man så hurtigt kan finde ud af, om der er en kemi, siger Kira Eggers. Personligt ville den tidligere model ikke selv overveje at bruge datingformerne, hvis hun var single, men det skyldes udelukkende hendes rolle som kendt ansigt, og at folk ofte har en forudindtaget holdning til brandet Kira Eggers. - Så skulle jeg bevise, at jeg er meget normal, sød og faktisk kan bruge hovedet. Men jeg synes, at de, der bruger de her tilbud, skal mærke efter, om der er kemi, og jeg synes også, at det er vigtigt at huske efterfølgende at basere et forhold på et venskab først, for det er jo også det, der er fundamentet for det, siger den tidligere model. Før hun mødte sin egen kæreste, havde hun selv sat en række krav op til, hvad der kunne gå hen og blive afgørende for, om hun ville overveje en mand som potentiel kæreste eller ej.  Blandt andet havde hun som krav, at hendes kæreste ikke skulle være allergisk over for dyr, da Kira Eggers er en stor dyreven, eller have et stort problem med, at hun arbejder inden for underholdningsbranchen. Alle de krav levede hendes nuværende kæreste op til. - Det har været naturligt for mig, at jeg fandt sammen med en musikproducer, der også kender underholdningsbranchen. Hvis du for eksempel ikke vil have én, der har børn i forvejen, så er det vigtigt at gøre op med sig selv. Jeg har mødt forskellige mænd igennem mit liv, som ikke var rigtige for mig, og jeg har måttet finde min type efterhånden, siger Kira Eggers. Effektiv form for dating  Med speeddating og running dinner-events undgår man, ifølge Kira Eggers, også at dating-seancen skal være et langvarigt møde over et restaurantbord, hvor man føler sig nødsaget til at blive siddende, selv om kemien ikke er der. Ved den hurtige og direkte form for dating undgår man samtidig at blive skuffet over at møde en person fra et datingsite, hvor profilbilledet ikke lever op til den virkelige højde og vægt. Til gengæld er der kontant afregning, når det gælder kemien mellem to mennesker. -    Det er jo en succes, når vi kan hjælpe mennesker videre på dates ved et af vores arrangementer.  Jeg synes, at de skal huske at gå efter deres mavefornemmelse og blandt andet holde øje med, om man holder øjenkontakt længere end normalt med daten. Så skal man heller ikke lade sig slå ud, hvis man ikke får held af det første arrangement, men i stedet blive ved med at bevare en positiv indstilling og være glad. Det skinner igennem, uanset om du er ung eller gammel eller hvilket køn, du har, siger Kira Eggers. Lige nu efterlyser Kira Eggers og Seeqone.com mandlige deltagere til deres events, for de er ikke helt så fremme i skoene, som de kvindelige tilmeldte. -    Jeg tror, at mænd bliver en smule afskrækkede og er lidt mere forsigtige, men jeg synes da, at det er oplagte arrangementer for dem. Her er der faktisk singlekvinder, som gider dem, og der skal ikke bare fyldes drinks på i byen, inden han finder ud, at kvinden har en kæreste, siger Kira Eggers. Læs om Kiras svære baggrund som barn af en misbruger på Q.dk Læs om Kira Eggers’ vilde forvandling, og se hende stille op i bodybuilder-konkurrence på Q.dk ;Søndag, 21. april 2013
Video: Sådan forkæler de kendte sig selv; BILLED-BLADET var på pletten, da Odd Fellow-palæet dannede ramme om en masse kendte kvinder, der kiggede på undertøj. Det var Secret Boudoir, der viste de seneste hemmeligheder frem. Både Medina, Tina Lund, Claire Ross-Brown, Szhirley, Karen, Mai Manninche og mange andre mødte op, og de fortalte om, hvordan de gør sig selv glade med en god gang selvforkælelse.  ;Søndag, 21. april 2013
Nikolaj Coster-Waldau til Justin Bieber-koncert;" -Pigerne ville gerne have jeg gik med i aften, og det gjorde jeg med glæde, sagde Nikolaj Coster-Waldau, der er en blandt mange tusinde forældre, der i aften er til Justin Bieber-koncert i Parken på Østerbro i København. Af de tre er det især skuespillerens datter Safina på ni år, der er Bieber-fan, men også storesøster, Filippa, 12, havde malet sig i hovedet og var klar til braget. Og så glædede pigerne sig ikke mindst over at være i selskab med deres far. I morgen rejser han nemlig til New York for at starte nye filmoptagelser. -Det er en film, der hedder ""The other woman"". Jeg skal være derovre frem til juli, men heldigvis kommer familien over til mig indimellem, fortalte Coster-Waldau, der med garanti får en stor 'sidste aften' med sine døtre. Og han er  ikke alene om at være et kendt ansigt i Parken denne aften. Kendte -med og uden børn- mødte talstærkt op. Se hvem og læs meget mere i BILLED-BLADET på torsdag. ";Søndag, 21. april 2013
Anne Linnets kone har født;" Kl 19.35 fredag den 19. april kom Anne Linnet og Tessas længe ventede lille søn til verden. - Han vejer 3514 gram og er 51 centimeter lang. Han er skøn og ligner Isolde meget, fortæller Anne Linnet til BILLED-BLADET. Isolde er Anne Linnet og Tessa lille datter, og den nye lillebror har samme far som Isolde, så de to små er helsøskende. Anne Linnet fortæller, at både mor og den lille søn, som de kalder Nemo, har det godt. Anne Linnet var under ""X Factor""-finalen i Herning nervøs for, at Tessa skulle føde for tidligt, men lille Nemo har hørt efter og ventede pænt med at komme til Mammi Anne var færdig med ""X Factor"".   ";Lørdag, 20. april 2013
Mick Øgendahl bliver kronprins;" Nørrebro Teater kommer til at danne ramme om et lettere usædvanligt kongeligt scenarie, når teatret til februar 2014 slår dørene op til den satiriske komedie ""Kronprinsen og Danmark"". Det bliver komikeren Mick Øgendahl, der skal spille kronprinsen i teaterstykket. Selv om stykket er fiktion og satirisk komedie, vil nogle måske kunne finde nogle paralleller til virkelighedens verden i teatrets fremstilling af stykkets plot. - Hårdt presset af sin mor, misundt af sin far og udfordret af sin lillebror der mener, at demokratiet er en midlertidig løsning, før vi vender tilbage til enevælden. Men kronprinsen mærker en republikaner i maven og opretter facebook-gruppen ""Befri Kongen"", skriver teatret i en pressemeddelelse. ";Lørdag, 20. april 2013
Sanne Salomonsen holder flyttesalg; 57-årige Sanne Salomonsen har ikke lagt skjul på, at økonomien har givet hende problemer gennem en årrække, og som et led i forsøget på at komme ovenpå, har Sanne Salomonsen fået solgt sit hus. I forbindelse med den forestående flytning, har rock-mama sorteret løs i blandt andet sin garderobe, og derfor holder hun flyttesalg tirsdag den 30. april fra klokken 15 til 19.30 på Lysagervej 4 i Charlottenlund nord for København. - Der vil være alt muligt forskelligt også tøj. Jeg håber, vi ses, skriver Sanne Salomonsen håbefuldt på Facebook. ;Lørdag, 20. april 2013
Tori Spelling har tabt 20 kilo;" ""Beverly Hills""-stjernen Tori Spelling har endelig tabt alle ""graviditets-kiloene"". Tori Spelling, der mest er kendt for sin stjernetid i Beverly Hills, har endelig smidt de kilo, der kom på under hendes fjerde graviditet sidste år. 30. august fik hun sit fjerde barn, sønnen Finn Davey, men ikke alle kiloene forsvandt umiddelbart efter fødsel. Men nu er hun tilbage på sin kampvægt. Til Female First har den 39-årige skuespiller, der har smidt hele 20 kilo, fortalt: - Jeg er rigtig glad. Jeg synes, min mave er flot nu ! ";Fredag, 19. april 2013
Jacob Riising får ros fra alle kanter;" Børne TV-værten Jacob Riising scorer mange roser for sit nye ""Riisings Flotte Talkshow"" på DR Ultra. Egentlig er det for børn, men mange voksne - heriblandt Johanne Hauch Jensen, der skriver i Ekstra Bladet - er svært begejstrede. Hemmeligheden er måske blandt andet, at Jacob Riising tager børn alvorligt - og med Johanne Hauch Jensens ord ""Den pæne pusse-nusse-pædagogik er pakket langt væk"". Hun er ikke i tvivl om, at Jacob Riising er for alle aldre. ""Riisings Flotte Talkshow"" er et klassisk talkshow med gæster i studiet, men også med indslag, hvor børnene blandt publikum involveres. For eksempel i en konkurrence, hvor børnene kunne vinde kålkæde eller kage. Vinder børnene kålkæden er der ingen nåde. De får kålkæden på, mens Riising æder kagen. - Det er det, der gør det så befriende politisk ukorrekt, mener Johanne Hauch Jensen, der også tror, det er en af grundene til, at børnene elsker Jacob Riising. Der er nemlig ingen pattede garantier for, at børnene vinder - og det handler primært om at have det sjovt. ""Riisings Flotte Talkshow"" sendes fredag kl. 20 på DR Ultra.       ";Fredag, 19. april 2013
Eva Longoria beder for ofrene i Texas;" Eva Longoria, der blandt andet er kendt for sin rolle i ""Desperate Housewives"", kommer selv fra Texas, der nu er blevet ramt af katastrofe-eksplosionen fra gødningsfabrikken. Hun er, som alle andre, dybt berørt at ulykken, og sammen med flere amerikanske topnavne beder hun for ofrene. Billederne af blandt andet gamle mennesker, der midt om natten må evakueres i kørestolene under katastrofen i West, har berørt mange. Eva Longoria sende straks en tweet ud, hvor hun opfordrede til at bede for eksplosionens ofre. Også den 80-årige countrysanger Willie Nelson, der kommer fra Abbott, sender varme tanker til ofrene. Abbott ligger otte kilometer fra West og betegnes af Willie Nelson som ""min baghave gennem hele livet"". - Mit hjerte bløder for dette samfund, som vi kalder vores hjem, skrev country-sangeren. Præsident Barack Obama og den nye pave Frans opfordrer også alle til at bede for ofrene.     ";Fredag, 19. april 2013
Danmark erobrer Cannes;" Der bliver nærmest invasion af danskere i den franske filmby Cannes, når der til maj er filmfestival. De danske film har nemlig stor succes, fortæller Ekstra Bladet. Nicolas Winding Refns nye film ""Only God Forgives"" med Ryan Gosling i hovedrollen er udtaget til at deltage i kampen om De Gyldne Palmer. Netop Nicolas Winding Refn og Ryan Gosling havde stor succes i Cannes med filmen ""Drive"", hvor Nicolas Winding Refn vandt prisen for bedste instruktør. Desuden er både Mads Mikkelsen og Sara Hjort Ditlevsen med i kampen om palmerne i kraft af deres roller i udenlandske film, der deltager i konkurrencen. Sara Hjort Ditlevsen vandt i marts i år en Bodil for bedste kvindelige hovedrolle i ""Undskyld jeg forstyrrer"". Hun medvirker i den hollandsk-dansk producereede film ""Borgman"", der er udtaget til hovedkonkurencen i Cannes. En ondsindet fabel om filmens hovedperson Borgman. Den danske skuespiller Benjamin Boe Rasmussen, der er gift med skuespiller Ditte Hansen, spiller også med i filmen. Som første dansker nogensinde vandt Mads Mikkelsen sidste år en guldpalme i Cannes i kategorien ""bedste mandlige skuespiller"" for sin rolle i Thomas Vinterbergs film ""Jagten"". Spændende bliver det, om han kan getage succesen i år, hvor han spiller med i filmen ""Michael Kohlass"", der er baseret på en roman fra 1800-tallet om en foretningsmand på rejse gennem Tyskland. Filmen er instrueret af franskmanden Arnaud des Palliéres. Lige nu er Mads Mikkelsen aktuel i rollen som ""Hannibal"", så der vil uden tvivl være stor opmærkosmhed om den efterhånden internationalt kendte og ankendte skuespiller ved filmfestivalen i Cannes. Og i år har Danmark også - netop i skikkelse af Thomas Vinterberg - en plads i juryen. Vinterberg skal nemlig være formand i juryen ""Un Certain Regard"".     ";Fredag, 19. april 2013
Jason Watt hjælper handicappede soldater;" - Min ulykke er jo småting i forhold til soldaternes. Sådan siger racerkører Jason Watt til BT i forbindelse med den nye TV 2-serie ""Jason og soldaterne"". Her danner Jason Watt et racerhold sammen med syv danske soldater, der alle sidder i kørestol. Racerholdet har fået navnet ""Team Wounded Racing"", og Jason Watt forklarer, at de syv soldater kommer fra en helt anden verden end hans egen, og at det netop er denne verden man får indblik i. Jason selv blev lam fra brystkassen og nedefter en motorcykel-ulykke i 1999. Dengang rystede vennerne på hovedet, da han sagde, han ville fortsætte som racerkører. Men Jason gjorde det, og i ""Jason og soldaterne"", hjælper han de unge soldater med at få opfyldt deres drøm om at køre race. I det første program, der sendes torsdag kl. 21.10, følger man Mark Peters. Sammen med Jason ser Mark Peters optagelserne fra det øjeblik, hvor han mister begge ben i en mine-eksplosion i Afghanistan. Vi følger ham frem til den første sponsorforhandling, der skal skaffe penge til det nye racerteam.     ";Fredag, 19. april 2013
Rasmus Bjerg er gået i ridetræning;" I en alder af 36 er skuespiller Rasmus Bjerg, ifølge BT, gået i skarp træning som rytter. Ikke fordi han har tænkt sig at skifte karriere og forsøge at gøre Tina Lund kunsten efter som springrytter. Rideinteressen er kun udtryk for et af de ofre, skuespillere må gøre i kunstens tjeneste. Rasmus Bjerg skal nemlig spille frygtløs oberst i DRs nye historiske storserie ""1864"" (den krig Mallebrok som bekendt døde i). Som frygtløs oberst skal Rasmus Bjerg være højt til hest, og da den fremadstormende skuespiller aldrig har redet før, er det forklaringen på ridetræningen. - Det kom bag på mig, at jeg ikke er bange for heste, men de siger, jeg har anlæg for det, fotæller Rasmus Bjerg til avisen. Så det frygtløse har Rasmus Bjerg tilsyneladende også anlæg for. Netop ridning er hos mange forsikringsselskaber kategoriseret som nummer 1 på listen over farlige sportsgrene. Men der bliver uden tvivl passet godt på Rasmus Bjerg, der foruden at være skuespiller er husbond til fru Helle, med hvem han har børnene Anna, Villads, Valder og Ella.   ";Fredag, 19. april 2013
Poul Erik Skammelsen fylder 50 i brændpunkt;" På sin 50 års fødselsdag i dag har Poul Erik Skammelsen lige fra morgenstunden holdt seerne underrettet om dramaet i Boston, hvor en politimand er blevet skudt - kun få dage efter Boston-bombe tagedien ved afviklingen af et maratonløb. 50 års fødselaren fra TV 2 får næppe meget tid til fest og lagkage på selve sin fødselsdag, men sådan er vilkårene, når man er ""rejsende"" i verdens brændpunkter.  Poul Erik Skammelsen startede på TV2 som helt nyuddannet fra Journalisthøjskolen i Aarhus i 1988 og været der siden. Som korrespondent har han dækket flere store begivenheder. Han dækkede blandt andet Berlin-murens fald - og senere, i årene 1998-2001var Poul Erik Skammelsen i USA, hvor han orienterede seerne om Lewinsky-affæren. Og 11. september 2001 opholdt han sig, af andre årsager i New York, hvor han rapporterede direkte fra terrorangrebet på World Trade Center. Hjemme i Danmark var han i flere år vært på ""Dags Dato"" og senere TV2 News. I den forbindelse har han rapporteret fra flere af verdens brændpunkter - bl.a. Thailand og Banda Aceh i Indonesien, samt fra tiden lige efter tsunamien i juledagene i 2004. I dag er Poul Erik Skammelsen vært på TV 2 News' udenrigsmagasin ""Ellemann/Lykketoft"" og er desuden vært på større udlandsbegivenheder. Poul Erik Skamelsen har en stor personlig interesse i USA og amerikanske forhold og har på sidelinjen været med til alle præsidentvalgene siden 1992. Dagens ""runde"" fødselar holder også foredrag - netop om at befinde sig i verdens brændpunkter, samt om amerikanske forhold. Fritiden bruger han, ifølge BT, mest på golf - og så familien, som tæller fru Camilla Kjærulf og to døtre hjemme i Sorø.       ";Fredag, 19. april 2013
Radioværter ejede Holger Danske i seks minutter; Den ægte Holger Danske-statue, som Hotel Marienlyst har sat til salg på Lauritz.com - ikke at forveksle med den simple betonkopi af støbeformen, der er anbragt i kælderen på Kronborg - nåede i seks minutter at være i Esben Bjerre og Peter Falkentofts eje. - I cirka seks minutter var vi den stolte indehaver af statatuen, inden vi blev nødt til at stå af, fortæller de to Monte Carlo-værter til Ekstra Bladet. Der skete nemlig det, at prisen løb helt løbsk og røg op på 41 millioner kroner, hvorefter Lauritz skrev på deres hjemmeside, at de to værter havde saboteret salget ved at komme med useriøse bud. - Vi bød 1,9 millioner kroner, hvilket inklusive salærer ville blive omkring 2,1 millioner kroner, og det er da stadig en god handel, hvis den var 2,5 millioner kroner værd, forklarer værterne til avisen. I går rasede Monto Carlo værterne i æteren over, at de er blevet rodet ind i sagen om en useriæøs netauktion af Holger Danske statuen fra Marienlyst. De er især utilfredse med, at medier citerer lauritz.com for at sige, det er de to værter skyld, at statuen blev budt op i 41 millioner kroner, så autionen måtte nulstilles. Bekyldninger om, at de skulle have opildnet lytterne til at byde, betegnes af værterne som løgn. - Det har vi aldrig gjort, fastslår de og fasthodler samtidig, at deres bud på 1,9 millioner kroner var seriøst ment. ;Torsdag, 18. april 2013
DiCaprio har koks i kærligheden; Den 38-årige Hollywood-skuespiller Leonardo DiCaprio har mange forliste forhold i bagagen. Senest datede han Erin Heatherton fra december 2011 til oktober 2012 og har tidligere haft et langt on and off forhold til modellen Gisele Bündchen. Der har være mange andre smukke kvinder i DiCaprios kærlighedsliv, men det kniber tilsyneladende med at holde fast i kærligheden. Nu fortæller Leonardo DiCaprio til Esquire Magazine, at det er karrieren, der er skyld i, at hans forhold går i stykker. -Seks måneder, hvor man er på en location eller skal til Marokko eller et andet sted af den slags, er ikke det bedste for et forhold, lyder det fra den populære skuespiller. ;Torsdag, 18. april 2013
Ung Hollywood-stjerne passer på sin mor;" Det var et stort chok for familien, da Bradley Coopers far døde for to år siden. I dag bor den 38-årige Hollywood-stjerne hos sin mor. - Lad mig være ærlig og sige, at det nok ikke er helt let for hende at bo sammen med sin søn. Men sådan er livet, og lige nu to år efter min fars død er det her, vi er, fortæller Bradley Cooper til magasinet Details. Bradley Cooper er blandet andet kendt for filmen ""Tømmermænd i Las Vegas"" og ""Han er bare ikke vild med dig"". Han var hos sin nu afdøde far til det sidste, men alligevel har det taget hårdt på både ham og hans mor at faren gik bort.  Til Details fortæller Bradley Cooper, at det ikke er sådan, at han bor i et hus ved siden af sin mor. De er under samme tag. - Og hun er i værelset lige ved siden af. Men hun er en sej kvinde, og vi kan hænge ud sammen. Bradley Cooper har tidligere haft en længerevarende forhold til Renee Zellweger. For kort tid siden - den 6. april - blev han spottet i Paris sammen med 20-årige Suki Waterhouse på noget, der helt åbenlyst lignede en kærlighedferie i byernes by.         ";Torsdag, 18. april 2013
Kammerherre Fritz Schur træt af nabo; Regentparrets nære ven kammerherre Fritz Schur har følt sig så generet af en nabo, at han er gået i retten med sagen. Naboens søn kørte for et års tid siden gennem en åben port og ind på pladsen foran Schurs slot i Klampenborg, hvor kammerherren plejer at holde sine store fester med kongelige og toppolitikere på gæstelisten. Efter ankomsten til slottet beklagede naboens søn sig over nogle træer på Schurs grund. Disse træers grene faldt ned på nabogrunden og beskadigede tilsyneladende parkerede biler dér. Schur, som er generalkonsul for Finland, har blandt sine medarbejdere et par udvalgte, som sørger for, at sikkerheden omkring ham er i top. Disse medarbejdere bad nabosønnen om at fjerne sig fra Schurs grund. Det forstod denne dog ikke, og han vendte tilbage et par måneder senere med en ny klage over Schurs træer. Kammerherren har lagt sag an mod naboen, som ikke skal regne med at blive inviteret med næste gang Fritz Schur afholder wienerbal eller sommerfest for dronning Margrethe og prins Henrik samt sine mange andre højt profilerede venner. ;Torsdag, 18. april 2013
Renée Toft sagde ja til ekskærestens bog;" Tilbage i 1985 blev danske Renée Toft Simonsen både kæreste med og forlovet med opfinderen og medlemmet af Duran Duran, John Taylor. Og sådan belv det ved med at være frem til 1989, hvor forholdet blev opløst. Siden er der sket meget i både Renée Toft Simonsen liv - og i John Taylors liv. Og det der er hændt i den i dag 52-årige John Taylors liv, har han netop publiseret i en selvbiografi ""Kærlighed, Død og Duran Duran"". Bogen handler blandt andet også om forholdet til Renée Toft Simonsen, der dengang var super topmodel, men John Taylor har haft pli nok til at konfrontere sin ekskæreste med bogprojektet, som han startede på for hele tre år siden. Til Ekstra Bladet har John Taylor fortalt, at han kontaktede Renée for at bede om hendes tilladelse til, at han skrev om deres forhold i bogen. - Det var vigtigt for mig at få hendes velsignelse, for selv om bogen generelt ikke handler om mine forhold til kvinder, var mit og Renées forhold så specielt, at det skulle med, fortæller John Taylor til avisen. ";Torsdag, 18. april 2013
Kendispar får nye navne; Henning Daverne, der er kæreste med Mayianne Dinesen, har inspireret en del kendte til at skifte navn, og nu skriver Se og Hør, at han selv har taget skridtet fuldt ud og ædrer radikalt på teksten på postkassen. Ifølge folkeregisteret hedder Henning Daverne nu Shriihenning Maharajji Daverne. Ved samme lejlighed er det måske værd at bide mærke i, at Mayianne Dinesen faktisk hedder Mayianne Malin Holm. Shriihenning interesserer sig - udover numerologi - også for meditation, og mellemnavnet Maharajji stammer fra Shriihennings læremester. På Se og Hør kan du se, hvilke kendisser Shriihenning Maharajji Daverne har inspireret til at skifte navn. ;Torsdag, 18. april 2013
Karen-Lise Mynster hædret af dronningen;" Hvert år på Karen Blixens fødselsdag - den 17. april - uddeler Rungstedlundfonden en pris til en fremtrædende kulturformidler, og i år faldt valget på skuespiller og instruktør Karen-Lise Mynster. Overrækkelsen fandt sted på Rungstedlund, som var Karen Blixens hjem, da hun var i live, men efterfølgende er indrettet som temamuseum om den berømte forfatter. Dronning Margrethe deltog i overrækkelsen af de 50.000 kroner til Karen-Lise Mynster, som blev valgt for ""hele hendes indsats for dansk teater, både som skuespiller og instruktør"", som det blandt andet hed i fondens begrundelse. ";Torsdag, 18. april 2013
Rasmus Tantholdt: Jeg har altid været et usikkert menneske; Selvom Rasmus Tantholdt aften efter aften toner frem på danskernes TV-skærme fra verdens brændpunkter, har det taget ham lang tid at overbevise sig selv om, at han er god til det, han laver. Det siger den kendte TV-reporter i et interview til FEMINA. ”Jeg har modtaget krisehjælp”, indrømmer Rasmus Tantholdt. Læs på femina.dk, hvordan han tackler jobbet som krigsreporter – Jeg har altid været et søgende menneske på den måde, at jeg godt kan lide at gøre anderledes ting, kaste mig over et eller andet og dyrke det. Det har mit arbejde ikke ændret på, nu kan jeg bare give los for det. Derfor ligger det naturligt til mig at have det job. Men selvfølgelig har det været med til at udvikle mig i forhold til de værdier, jeg gerne vil have i mit liv. Og så har det været en udvikling, hvor jeg har fundet ud af, hvad jeg rent faktisk er god til, og DET har været ekstremt vigtigt for mig. Fordi jeg altid har været et forholdsvis usikkert menneske. Har haft en stor trang til at bevise, at jeg var god nok. Hvor kommer den usikkerhed fra? – Årh, det ved jeg sgu ikke ... det bunder vel blandt andet i, at det ligesom ikke lå i kortene i min barndom, at jeg skulle ... Jeg har for eksempel ikke gået i gymnasiet, og det har påvirket mig hele livet. Jeg har jo blandet mig med mennesker, som både har gået på gymnasiet og universitetet, og jeg har kunnet mærke, at der er en dannelse, som jeg har aldrig har fået. – Og så har jeg haft en far, der drak for meget og døde, da jeg var 13 år. Det har selvfølgelig påvirket min tilværelse, for det er klart, at man som barn kommer til at tage et større ansvar, når man har en far, der er alkoholiker. Men om det har påvirket mit selvværd, ved jeg ikke. Jeg kan ikke rigtig se sammenhængen. Og igen: Det er jo detaljer og småproblemer i forhold til, hvordan mange andre mennesker har det, siger Rasmus Tantholt til FEMINA. Læs på femina.dk: John Taylor fra Duran Duran – ”Jeg elsker Borgen” Piskede sig selv i fire år Rasmus Tantholdt beskriver sig selv som lidt af en rod, da han var ung. I stedet for at gå på gymnasiet tog han ud at rejse, men startede på hf, da han kom hjem. Siden søgte han ind på Journalisthøjskolen og kom ind i første hug. – Det havde jeg ikke i min vildeste fantasi forestillet mig! Jeg havde den indstilling til mine egne evner, at hvis jeg arbejdede virkelig hårdt, kunne jeg MÅSKE gøre det lige så godt som de andre. Men jeg var ikke sikker, siger han. Så du brugte de fire år på skolen på at piske dig selv? – Ja, for jeg var i tvivl om, hvorvidt jeg overhovedet havde fortjent at gå der. Så jeg arbejdede stenhårdt og var meget bevidst om, at jeg skulle gøre en ekstra indsats. Jeg skulle bevise og bevise og bevise, følte jeg – endda også da TV 2 ringede, et helt år inden jeg var færdig, og tilbød mit et job. Jeg var fuldstændig forbløffet! Det kan da ikke passe! Hvordan kan tingene gå så nemt for mig, når nu jeg er sprunget over, hvor gærdet er lavest, hele mit liv? Og lige om lidt opdager de, at du INGENTING kan! – Præcis. Den klassiske. Der er så gået nogle år nu, og jeg har fundet ud af, hey, Rasmus, du ER god til det, du laver. Du har ikke behov for det dér længere. Det var en meget stor erkendelse for mig. For det er klart, at når du arbejder, til du får næseblod, for at bevise, at du er god nok, så går det galt på et tidspunkt. ;Torsdag, 18. april 2013
Lars Lilholt - nu med opera og kvinder;" I næste måned drager Lars Lilholt band på jubilæums tur 2013, og det bliver en spetakulær Danmarksbegivenhed. På jubilæums-turneen er det faste band, der udelukkende er repræsenteret af den maskuline race, udvidet med hele fire fantastiske kvinder. Som noget nyt og aldrig før prøvet i Lilholt-sammenhæng har bandet en oprerasanger med - i skikkelse af dygtige Laura Flensted-Jensen, der vil berige bandets udtryk ned sin sublime sangkunst. Med på turneen er også et smukt gensyn og genhør med fløjtenisten Tine Lilholt. Perkussionisten Simona Abdallah er ny og vil krydre det hele med eksotiske, arabiske trommer. Endelig er bandet også udvidet med sangeren Pia Trøjborg, der samler korstemmerne. Rygtet vil vide, at chefen, Lars Lilholt, ved jubilæumsholdets første møde for nylig sad i øverummet med et kæmpesmil. Aldrig har hans musik lydt så vild, lyrisk, eksotisk, fremmed og gammelkendt på én gang. - Det er den bedste gave, jeg kan få i mit jubilæumsår, fortæller Lars Lilholt til BILLED-BLADET. Den erfarne musiker har været professionel i rejsende musik i 40 år. Lilholtband har eksisteret i 30 år, og hovedpersonen selv fyldte 60 den 14. marts. Turneen vil byde på musik fra alle 40 år, men også prøver fra det nyeste album ""Stilhed bag støjen"". Herlighederne starter 24. maj i Portalen i Greve og kommer rundt i hel landet for at slutte af 31. august i Silkeborg. Undervejs kommer bandet forbi Ledreborg Slotspark og spiller sammen med DRs underholdningsorkester - ligesom der indgår et rockcruise på Oslo-København færgen. Planen for hele turneen kan ses på Larslilholtband.dk   ";Torsdag, 18. april 2013
Pernille Rosendahl og Adam Duvå Hall bliver modeværter; Hun er sangerinde, stilikon og skuespiller. Han er TV-vært, radiovært og komiker. Den 15. maj 2013 skal Pernille Rosendahl (41) og Adam Duvå Hall (37) styre slagets gang, når hele den danske modebranche sammen med stilige fashionistaer og toppen af den danske kendisscene samles i Skuespilhuset i København for at hylde og fejre de allerbedste inden for deres fag – nemlig de personer og brands, der har gjort sig ekstraordinært bemærket i det forgangne år. Pernille Rosendahl, der debuterede som skuespiller i teaterkoncerten Hey Jude i december 2012, ser frem til også at kunne skrive modevært på CV’et. - Det er med en stor portion ærefrygt, at jeg har sagt ja. Jeg ser ikke mig selv som en del af modebranchen, men er mere sådan en, der får lov at svæve over vandene og se på branchen med barneglade øjne. Derfor glæder jeg mig til at være vært, hylde branchen og fortælle om de succeser, der er inden for dansk mode, fortæller Pernille Rosendahl. Pernille Rosendahl, der selv har inspireret mange danske kvinder med sin cool stil, siden hun brød igennem med Swan Lee i 2001, er stor fan af dansk mode. - Vi er heldige her i Danmark, fordi vi har så mange danske designere, vi kan plukke ned fra hylderne. Der er meget mod i dansk mode, det er vellavet og innovativt, og der er virkelig sket meget i den danske modebranche de seneste 10 år. Det har været interessant at stå på sidelinjen og se alle de små brands bygge sig op og blive store og flotte, fortæller Pernille Rosendahl.    Se de nominerede til ELLE Style Awards 2013 Køb billet til ELLE Style Awards 2013    ;Onsdag, 17. april 2013
Rygestop reddede Ulf Pilgaards liv;" Ulf Pilgaard er - trods sine 72 år - i absolut topform til årets Cirkusrevy, hvor han skal underholde sammen med Andreas Bo, Ditte Hansen, Lisbet Dahl og Niels Olsen. Til Ekstra Bladet indrømmer han dog, at han ikke kan tage så mange armbøjninger på scenen som tidligere, men han er meget opmærksom på at bruge sin krop, så den ikke bare forfalder. Og alt i alt synes han, fysikken har det godt. -Det er syv år siden, jeg holdt op med at ryge, og gudskelov jeg gjorde det, siger Ulf Pilgaard i interviewet til avisen, hvor han pointerer, at det både er lunger og kredsløb, der belastes af rygning. Samtidig pointerer han vigtigheden af at holde sig i gang. - Det skal du altså, når du har nået en vis alder, så er det eddermame bare om at holde sig i form. På spørgsmålet om, hvorvidt han tror, rygestoppet har reddet hans liv, svarer Ulf Pilgaard. - Det er jeg temmelig overbevist om. Det reddede også Ulf Pilgaards liv, at han for 17 år siden fik en kunstig hjerteklap. Pensionsalder er ikke noget, den populære skuespiller har planer om at kaste sig ud i foreløbig. Ulf Pilgaard synes, det er alt for sjovt at arbejde, til at han har lyst til at stoppe. Og lige nu glæder han sig til at tage hul den 26. sæson af Cirkusrevyen. Forsalget startede allerede sidste sommer, og 13., 14. og 15. maj er der forpremiere. Den ""rigtige"" premiere er 16. maj og sidste forestilling er 31. august. ";Onsdag, 17. april 2013
Gwyneth Paltrow er den mest irriterende;" Den 40-årige Gwyneth Paltrow er blevet kåret til at være Hollywoods mest irriterende person. En titel hun har gjort sig fortjent til i magasinet Stars årlige afstemning. Gwyneth nappede hæderpladsen foran Kirsten Stewart - fra ""Twilight"" - der sidste år var nummer 1. På tredjepladsen kom Jennifer Lopez - efterfulgt af rocksangeren John Mayer på fjerdepladsen. Gwyneth Paltrow, der er gift med sangeren fra Coldplay, Chris Martin, har gjort sig fortjent til førstepladsen ved at leve så sundt, at det irriterer Stars' læsere. John Mayer har irriteret læserne ved af lægge an på diverse kendisser - senest Katy Perry. Efter de fire første på listen over de mest irriterende personer i Hollywood kommer: 5. Katherine Heigl, 6. Matt Lauer, 7. Madonna, 8. Justin Bieber, 9. Anne Hathaway, 10. Kris Jenner, 11. Kim Kardashian, 12. LeAnn Rimes, 13. Ashton Kutcher, 14. Jay Leno, 15. Angelina Jolie, 16. Lindsay Lohan, 17. Shia LaBeouf, 18. Taylor Swift, 19. Jesse James, 20. Chris Brown.   ";Onsdag, 17. april 2013
Ridderkors til Mærsk Mc-Kinneys datter; Mærsk Mc-Kinneys yngste datter, 64-årige Ane Uggla, der foreløbig bestrider formandsposten efter sin fars død, fik i går tildelt ridderkorset af 1. grad af Dannebrogsordenen. Ane Uggla er på det seneste, af forskellige eksperter, blevet kritiseret for at være for blød og for at pleje for mange familiære interesser på formandsposten, men på dronning Margrethes 73 års fødseldag blev hun, ifølge Ekstra Bladet benådet - som det betegnes ved hoffet - med ridderkorset. Samtidig med at overrækkelse skete på dronning Margrethes fødselsdag, var det også ét års dagen for Ane Ugglas far, Mærsk Mc-Kinney Møllers død.   ;Onsdag, 17. april 2013
Christian Bitz forlader TV 2; Christian Bitz skifter nu kanal fra TV 2 til DR1. DR er snart aktuel med et nyt program om fødevarer og sundhed, og her har de gaflet den dygtige Christian Bitz til værtsrollen. I det nye program, der har premiere sidst på sommeren, vil han hver uge dykke ned i danskernes indkøbskurv for at undersøge, hvad vores fødevarer egentlig indeholder. Christian Bitz er uddannet i human ernæring og har også på et personligt plan interesseret sig meget for kost, motion og sundhed. En interesse der startede, da han som ynge var model og deraf fik en nærmest sygelig interesse for mad - af angst for at blive tyk. I dag er den interesse vendt til noget sundt og fagligt meget velfunderet. - Jeg glæder mig til at være med til at lave et sundhedprogram på DRs hovedkanal. Samtidig er det en fantastisk mulighed for at hjælpe danskerne med at sortere i deres viden og sætte sundhedsmæssige informationer i perspektiv, siger Christian Bitz. På DR er man også glade for at have hyret netop Christian Bitz som vært. - Christian er en blændende formidler og har stor faglig viden på området. Derfor passer han perfekt til vores nye program. Han har skåret gennem sundheshysteriet og giver et mere realistisk billede af, hvad der skal til for at leve sundere, siger kanalchef for DR1, Lotte Lindegaard. Christian Bitz er uddannet canc.scient. i human ernæring og er p.t. forskningschef på Herlev Hospital. Han har i flere år været fast ernæringsekspert på TV 2.     ;Onsdag, 17. april 2013
TV2-vært sælger rækkehuset; TV2-værten Heidi Frederikke Sigdal skiftede i efteråret 2012 efternavn fra Rasmussen til Sigdal, da hun giftede sig med sportsjournalist, Anders Sigdal. Nu har ægteparret valgt at sætte deres rækkehus i Valby til salg.  Huset er 125 kvadratmeter og ligger på Buster Larsens vej, og muligvis er parret på kig efter mere plads til familie, der i januar 2010 blev udvidet med datteren Mathilde. Det oplyser Boliga Kendte. Heidi Frederikke og Anders Sigdal købte selv huset i 2009, hvor de gav 2.740.000 for de 125 kvadratmeter bolig med terrasse, køkken/alrum med gæstebadeværelse, stue med fransk altan, et mindre loftsrum og to udhuse. Udbudsprisen i dag er sat til 3.448.000 kroner. Se den populære TV-værts rækkehus på Boliga.dk ;Onsdag, 17. april 2013
Medina med verdens største spejlkugle;" Når popdronningen Medina til sommer indtager scenen ved Grøn Koncert 2013, er det tredje gang, hun beriger dette arrangement med sin deltagelse. Senest var hun med i 2011 - oven i købet med en brækket arm. Netop den optræden i 2013 fremhæver Medina selv som sin hidtil bedste oplevelse med Grøn Koncert. - Det gav meget respekt fra mine fans, at jeg gennemførte trods min brækkede arm, fortæller Medina i pressematerialet forud for Grøn Koncert 2013. Her fortæller hun også:  - Jeg har glædet mig utrolig meget til at komme tilbage på Grøn Koncert. Det er altid virkelig fedt, når først hele karavanen starter op. Man kommer rundt til så mange steder og får mødt så mange af ens fans. Uden at afsløre alt, røber Medina dog, at hun med på scenen har ""den største spejlkugle i verden"". -Det siger rimelig meget om showet, mener popdivaen. Turnén starter 18. juli i Kolding og slutter 28. juli i valbyparken i Købanhavn. Traditionen tro skal Grøn Koncert skaffe penge til Muskelsvindfondens fortsatte arbejde for at hjælpe mennesker med muskelsvind og styrke mangfoldigheden. Cirka 3000 børn og voksne i Danmark har muskelsvind. Du kan læse om Muskilsvindsfonens arbejde på www.muskelsvindfonden.dk               ";Tirsdag, 16. april 2013
Rikke Gøransson bliver fitnesstræner; 27-årige Rikke Gøransson gør god figur i ”Paradise Hotel” på TV3, og nu vil hun hjælpe andre til at blive fit. Siden dette års TV-optagelser sluttede, har Rikke kastet sig over en helt ny uddannelse: - Jeg er ved at læse til fitnesstræner og kostvejleder, fortæller hun til Se & Hør. Når trimmede Gøransson er færdig med sin uddannelse til sommer, kan hun kaste sig over disciplinen at vejlede andre. - Det er jo fedt at kunne gøre sin hobby til sin levevej. Jeg overvejer muligvis at blive selvstændig sammen med to veninder, forklarer hun. Trofaste TV-fans behøver dog ikke frygte, at Rikke Gøransson forsvinder fra skærmen. På trods af sine nye karriereplaner er hun klar til en ny omgang af ”Paradise Hotel”. ;Tirsdag, 16. april 2013
Danmark giver Michael Bublé hovedpine;" Den canadiske sanger Michael Bublé elsker at optræde i Danmark. Han har bare det problem, at han for det meste får drønende hovedpine. Ifølge BT elsker han nemlig at feste og drikke Gammel Dansk sammen med sine danske venner, når han er i landet. - I har simpelthen den mest udsøgte smag i fest og ballade. Og I får altid det værste frem i mig, fortæller Michael Bublé til BT. Han fortæller også, at han elsker de svedige koncerter, og at ingen forstår at feste som danskerne. Det skulle da lige være canadierne, mener Bublé, der siden debuten for 12 år siden har solgt over 40 millioner album. Dermed er han en af verdens bedst sælgende popartister. Michael Bublé mener selv, succesen blandt andet skyldes, at han elsker musikken lige så højt, som publikum gør. Når han giver koncert i Danmark, tager han gerne en drink med tilskuerne. Hans nye album hedder ""To Be Loved"", men alle de kvinder verden over, der drømmer om at blive elsket af Michael Bublé, må lade det blive ved drømmen. Han elsker nemlig sin kone, den argentinske lingerimodel, Lusiana Lopilato, meget højt. - Jeg elsker min kone alt for højt. Jeg gør en total nar ud af mig selv, når vi er sammen. Men jeg er ligeglad med, hvad folk mener. Jeg er så uhæmmet vild med hende, lyder det fra Michael Bublé i interviewet i BT. Her fortæller han også, at Lusiana - lige som han selv - elsker sit job og i øjeblikket er i Brasilien, hvor hun laver modelarbejde for Vogue og Elle. - Hver aften falder vi i søvn sammen via Skype. Det er lidt til at brække sig over, ikke, mener den populære crooner selv. ";Tirsdag, 16. april 2013
Adeles baby født til rigdom;" 19. oktober 2012 blev 24-årige Adele mor for første gang, da hun og kæresten, Simon Konecki, blev forældre til en lille søn. Den lille ny er født til rigdom med sin allerede verdensberømte mor, Skyfall-sangerinden, der ifølge BT er god for et beløb, der svarer til 262 millioner kroner. Hendes andet album ""21"" har solgt over otte millioner eksemplarer. Det store beløb har skaffet den dygtige mor en førsteplads på The Sunday Times Rich-liste for kunstnere under 30. Og alt tyder på, at succesen vil fortsætte for den både talentfulde og dygtige sangerinde, der nu også kan glæde sig over, at kunne bruge nogle af sine mange penge på babyudstyr.       ";Tirsdag, 16. april 2013
Falsk Christiane Schaumburg-Müller på nettet; Hvis du vil følge TV-værten Christiane Schaumburg-Müller O’Connor på nettet så vogt dig for kopier. Metro Express oplyser, at der hersker en falsk Christiane på det sociale medie.  - Tænk sig at gide at lave en fake profil, hvor man kopierer en andens identitet - godt nok mærkelig, tweetede den tidligere Vild med Dans-vært - og dermed den rigtige Christiane Schaumburg-Müller O’Connor - i mandags, da hun havde opdaget den falske kopi af sig selv.  Christiane Schaumburg kan så glæde sig over, at hun – altså den ægte Christiane, der findes under navnet 'ChristianeSM', følges af over 50.000 fans. Hendes falske navnesøster kalder sig 'ChristianeSMprivat' og har blot 20 følgere. ;Tirsdag, 16. april 2013
Den svære arv efter Mærsk;" For præcis et år siden døde Mærks Mc-Kinney Møller - 98 år gammel. Siden har skibsrederens yngste datter, 64-årige Ane Uggla, siddet i formandsstolen for A.P. Møller Fonden. Her et år efter begynder diverse eksperter, at kritisere Ane Uggla for blandt andet at mangle rygrad til at træffe beslutninger og tage familiære hensyn i en grad, der kan skade imperiets fremtid. Børsens chefredaktør, Niels Lunde, mener, ifølge BT, at det især blev tydeligt på selskabets generalforsamling 11. april. Flere Mærsk analytikere mener at have bemærket, at Ane Uggla ikke har samme sikkerhed som sin far. Hun beskrives som meget struktureret og velovervejet, men uden sin fars even til at give bestyrelsen modspil.  To, der spås at have gode chancer som eventuelle afløsere for Ane Uggla, er hendes to sønner, Robert og Johan. Bogen ""Mærsk - manden og magten"", der udkom i 2005 beskriver især den 34-årige Robert som Mærsk' favorit. Han har både topkarakterer fra skolen, har været sergent og skibschef i den svenske flåde og er gift med svenske Paola Konopik. I dag er han chef i Mærks-rederiet Svitzer. Storebror, den 37-årige Johan Pedersson Uggla, er chef for APM Termnals Cargo Service i Århus Havn, som er et af de vigtigste forretningsområder i koncernen. Han danner privat par med Laura Hay, som han giftede sig med i september sidste år - efter de i marts var blevet forældre til en datter. BT skriver, at forfatteren til bogen ""Mand af Mærks"" vurderer, at forventningerne er størst til Robert Uggla, og at han om 10-12 år bliver ny formand for AP Møller Fonden.   ";Tirsdag, 16. april 2013
Mads Mikkelsen trækker masser af seere til Kanal 5; Da Kanal 5 søndag aften viste første afsnit af TV-serien ”Hannibal”, hvor Mads Mikkelsen har hovedrollen som den uhyggelige Hannibal Lecter, var der rekordmange seere, der fulgte med. Det skriver SBS, der står bag Kanal 5, i en pressemeddelelse. Hele 260.000 seere havde tændt for ”Hannibal”, og dermed har Mads Mikkelsen og resten af holdet bag TV-serien slået seertalsrekorden for premierer på udenlandske TV-serier på Kanal 5. Tidligere havde ”The Killing”, den amerikanske udgave af krimiserien ”Forbrydelsen”, seerrekorden med 215.000 seere på premiereaftenen.   - Vi glæder os over, at serien er kommet så godt fra start og krydser fingre for, at den vil vise samme gode takter i Danmark, som den har gjort i USA. I torsdags viste NBC (en amerikansk TV-station, red.) afsnit 2 og helt exceptionelt holdt afsnittet samme niveau som premiereafsnittet med 4,3 millioner seere, fortæller SBS’ programdirektør Peter Rosberg. Andet afsnit af ”Hannibal” sendes på søndag klokken 21.00 på Kanal 5. ;Tirsdag, 16. april 2013
Matt Damon er blevet gift; Skuespilleren Matt Damon, 42,  - blandt andet kendt for Bourne-flimene - giftede sig for otte år siden med sin smukke kæreste, den seks år yngre, argentisk fødte, Luciana Barroso. Nu har de gjort det igen, fortæller BT. Sidste weekend valgte ægteparret at forny deres ægteskabsløfter ved at gifte sig for anden gang. Hvorfor? Fordi de simpelthen elsker hinanden så højt, at det ikke er nok bare at gifte sig en enkelt gang med hinanden. Med til bryllupsfesten, der blev holdt på øen St. Lucia, hvor parret havde lejet hele Sugar Beach Resort,  var blandt andre Ben Affleck og Jennifer Garner. Parret har nu to bryllupsdatoer at huske på: 9. december 2005 og 13. april 2013. Hertil kommer en masse børnefødseldage, der skal huskes datoer på. Matt Damon er stedfar til sin kones datter Alexia, som Lusiana havde, da parret mødte hinanden. Sammen har de nyligt gengifte tre døtre: Isabella, der er født 11. juni 2006 i Miami, Gia, der er født 20. august 2008 ligeledes i Miami samt Stella, der er født 20. oktober 2010. Familien bor i dag på Manhattan.     ;Tirsdag, 16. april 2013
Dronningen fejret på slotspladsen; Præcis kl. 12 kom først dronningen sammen med prins Henrik ud på balkonen for at blive hyldet, og mens hurraråbene gjaldede, viftede både børn og voksne med flag. Der var ekstra mange børn og unge på slotspladsen i dag. Det skyldes formentlig lærer-lockouten, hvor mange børn i disse dage har fri fra skole, og en del benyttede sig af chancen for at hylde dronningen. Kongefamilien tog i år hele tre balkoner i brug, for med til at fejre dronning Margrethe var naturligvis også kronprins Frederik og kronprinsesse Mary samt prins Joachim og prinsesse Marie og regentparrets otte børnebørn. Tilskuerne ivrigt vinkede op mod fødselaren og hendes familie, og hele den kongelige familie vinkede glade tilbage. Ikke mindst dronning Margrethes børnebørn nød at vinke til de mange mennesker, hvad der hver gang fik jubelen til at stige endnu mere. Og søde så børnene på balkonen ud. De ældste har for længst lært at vinke til tilskuerne, og de yngste skal nok få det lært inden næste år. ;Tirsdag, 16. april 2013
Pernille Rosendahl på kærlighedsferie;" Forleden tog Pernille Rosendahl og kæresten, Johan Wohlert, på kærlighedsferie til Milano og lovede vennerne at tage lidt forår med hjem til Danmark. Det skriver Ekstra Bladet. Kigger man ud af vinduet, ser det ud til, at kæresteparret har valgt at sende lidt forår hjem på forhånd, mens de selv nyder livet og hinanden i Milano. Udover at danne par privat, deler Pernille og Johan også scene, når de optræder med deres band band The Storm. Og sammen har de sønnen Tristan på syv. Da de i foråret 2010 spillede på ""Godset"" i Kolding friede Johan Wohlert helt spontant til sin kæreste. Pernille er bandets sanger, og da hun præsenterede bandet. titulerede hun Johan Wohlet som sin kæreste. Det fik publikum til råbe op på scenen, at Johan skulle gå ned på knæ - og der blev sågar smidt en buket op til Johan Wohlert.  Han var frisk og tog imod opfordringen og titulerede efterfølgende Pernille Rosendahl som sin forlovede. Skulle det gå helt efter bogen, skal man giftes senest et år efter forlovelsen. Den deadline har Johan Wohlert for længst i den grad overskredet. Men der er så et andet ordsprog, der siger ""bedre sent end aldrig"" - og, hvem ved, måske kan den romantiske feriestemning give parret ro og inspiration til at planlægge et bryllup?   ";Tirsdag, 16. april 2013
Louise Mieritz Jeg elskede Vild med dans; Flere tusinde danskere fulgte med i efteråret, hvor kendte danskere hver fredag trak i det store danseskrud, og dansede sig igennem TV 2 programmet Vild Med Dans. Skuespilleren Louise Mieritz og hendes partner Silas Holst dansede sig hele vejen til finalen, hvor de endte med at se sig slået af bingo-værten og dj’en Joachim Ingversen og hans dansepartner Claudia Rex. Fra det første program og frem til til finalen har hverdagen været domineret af de mange øvetimer, hvor Louise Mieritz har lært at danse både standarddanse og latindanse. – Jeg elskede det, siger Louise Mieritiz, der er gift med filmfotografen Manuel Claro, til SØNDAG. Louise Mieritz indrømmer, at hun ikke vil vende sig om på gaden efter Manuel. På soendag.dk fortæller hun hvorfor hun alligevel endte med at blive forelsket i ham. Det betød alverden at gå videre til næste fredag – De der mange timers daglig træning bringer én i en form for psykose. Man øver og øver, og pludselig betyder det alverden at gå videre om fredagen. I virkeligheden er det ikke for at vinde. Men det er simpelthen for at få lov at danse videre på den måde, forklarer hun. Og til dem, der måtte synes, at Vild Med Dans er tom underholdning, lyder svaret fra Louise Mieritz. – Ud af alle de tv-shows, man kunne sige ja til, er der meget, jeg aldrig kunne drømme om at deltage i. Men Vild Med Dans har netop det der optræde-element, som gjorde, at jeg syntes, jeg kunne bidrage med noget, der havde med mit kunstner-jeg at gøre, siger hun og fortsætter: – Og så har jeg også været påvirkelig, for alle, jeg har hørt, der har medvirket, har været vildt begejstrede og har ikke fortrudt. For mig var Vild Med Dans da også en rejse kun fuld af sjov og glæde, siger Louise Meritz. Vild Med Dans er lig med fantastiske kjoler. Se smukke Kaya Brüels mange Vild Med Dans-kjoler på soendag.dk Jeg holder sindssygt meget af Silas Hun dansede som bekendt med den professionelle danser Silas Holst, og deres samarbejde stoppede ikke med Vild Med Dans. – Hvad Silas angår, vil jeg sige, at efter han nærmest har haft mig låst nede i en dansekælder i månedsvis, har jeg udviklet noget nær et Stockholm-syndrom. Jeg holder så sindssygt meget af Silas. Derfor er jeg også enormt glad for de jobs, vi stadig har, hvor vi bliver hyret til at komme ud og danse i storcentre rundt omkring. Det kan godt være, jeg ville have rynket på næsen ad det for ti år siden. Men nu synes jeg kun, det er skønt. Silas og jeg får snakket på turen. Og dér, hvor vi skal danse, møder vi en masse mennesker, som er glade for at se os danse de danse, som vi er glade for at få lov at danse igen, siger Louise Mieritz.   ;Tirsdag, 16. april 2013
Thatchers begravelse bliver svimlende dyr;" Når Margaret Thatcher i onsdag 17. april begraves ved en storstilet ceremoniel bisætttelse i London kommer det anslået til at koste mindst 10 millioner pund. Og det bliver skatteyderne, der skal betale. Det er avisen Daily Mirror, der gætter på, at prisen for bisættelsen kommer til at løbe op i over 10 millioner pund - svarende til knap 90 millioner kroner. I den engelske offentlighed vækker det vrede, at der skal være så dyrt et arrangement, når landet befinder sig i en økonomisk krise. Der er 2000 specielt indbude gæster, og med det antal kommer Margaret Thatchers begravelse til at matche droningemoderens begravelse i 2002. Thatchers båre skal køres tre kilometer på en hestetrukket kanonlavet (en slags åben kærre, red.) gennem Londons gader. En kæmpe politistyrke lægger en jernring omkring ruten, der går fra Westminster over Trafalgar Square til St. Paul's Cathedral. Især venstrefløjen harselerer over de mange penge, der skal bruges på begravelsen af Thatcher, der i sin tid som konservative premiereminister skar voldsomt ned på de offentlige udgifter. I England er man klar over, at Margaret Thatcher delte vandene, så for at undgå pinlige optrin ved bisættelsen, er der sørget for en stor politistyrke, så ""jernladyen"" kan blive fulgt standsmæssigt på vej til sin sidste rejse.  ";Mandag, 15. april 2013
Jane Seymour skilles for fjerde gang;" Efter alle gode gange tre giftede den britiske skuespiller Jane Seymour sig for 20 år siden med mand nummer fire - instruktøren James Keach. Nu er også dette ægteskab forlist. Skuespilleren har selv i en meddelse oplyst, at parret fortsat vil være dedikerede forældre til deres 17-årige tvillinger Kristopher og Johnny - ligesom de vil fortsætte som forretningspartnere, samt fortsætte deres fælles velgørenhedsarbejder. Jane Seymour var Bond-Babe i ""Lie and Let Die"" og er desuden stjerne i TV-serien ""Lille Doktor på Prærien"". Ifølge Ekstra Bladet er Jane Seymour og James Keach flyttet fra hinanden for flere måneder siden, og årsagen til bruddet efter de mange års ægteskab skulle være, at James Keach har haft en ""udeomsægteskabelig affære"".     ";Mandag, 15. april 2013
Line Bauns hund angrebet; - Er f..... VRED på hundeejer med 3 løse jagthunde. Kom løbende med Gumle i snor ved Gentofte Sø her til morgen... En af hundene kastede sig frådende over min lille hund, og ejerne fik det kun stoppet med nød og næppe. Sådan skriver TV-værten Line Baun Danielsen på sin Facebookprofil efter at hun mandag oplevede enhver hundeejers mareridt. Hendes hund i snor blev angrebet af en løs hund. Frustrationen er stor for Line Baun, der ligesom de fleste andre hundeejere er meget glad for familiens firbenede islæt. - Gumle beriger virkelig vores liv - for han er en familiehund, der både kan lide og kan tåle at blive tumlet af mine drenge. Hans begejstring får mig til at genopleve glæden ved at lege og sætte fokus på de små, sjove ting. Og mine løbeture omkring Gentofte Sø bliver ulig sjovere, når han kan komme med, har Line Baun Danielsen sagt til Vi med hund. ;Mandag, 15. april 2013
Ozzy Osbourne i ægteskabelig krise;" De har gift i over 30 år, men nu er der tilsyneladende store problemer i ægteskabet mellem Ozzy og Sharon Osbourne. Ifølge The Sun bor parret i øjeblikket hver for sig og har ikke talt sammen i flere uger. I den engelske avis kan man læse, at Ozzy og Sharon bor på hver deres adresser - og skændes så det brager. Så en eller anden form for indbyrdes kommunikation har de åbenbart. Sharon Osbourne skulle være flyttet på hotel i Beverly Hills, mens gemalen Ozzy har lejet sig ind i et hus få kilometer væk. Deres fælles kæmpe store ejendom i Hollywood står foreløbig øde og forladt. Ingen af de to har kommenteret situationen, men  datteren Kelly har tweetet sin utilfredshed med et familiemedlem, ""der aldrig fatter det og er fuldstædnig uvidende om livet i det hele taget"". Det er næppe mor Sharon, datten hentyder til. Sharon har tweetet til en fan - Jeg har haft et virkelig hårdt år, hvor jeg har stillet mig selv spørgsmålet: Hvordan kommer jeg op hver morgen og er lykkelig og smiler?. Sharon startede med at være manager for Ozzy Osbourne, da hun var 18. I dag er hun 60 og blev i 1982 gift med Ozzy Osbourne.   ";Mandag, 15. april 2013
Jacksons datter dropper musikken; Hun var kun 11, da hendes verdensberømte far, Michael Jackson, døde 25. juni 2009. Dengang ville Paris Jackson følge i sin brømte fars musiker fodspor. Nu er hun 15 og har skiftet mening. Ifølge BT har Paris Jackson i et nyt interview med bladet Event afsløret, at fremtidsdrømmen nu er at blive hjertekirurg. - je elsker stadig musik. men jeg ønsker brændende at hjæpe andre, lyder det fra 15-årige Paris Jackson, der dermed - for en tid i hvert fald - har droppet sin tidligere drøm om at blive sanger og danser ;Mandag, 15. april 2013
Björn og Benny fra ABBA skriver Grand Prix-sang;" 39 år efter at de vandt det internationale Melodi Grand Pix i Brighton i England med sangen ""Waterloo"", sætter Benny Andersson og Björn Ulvaeus igen deres præg på musikkonkurrencen med en sang. Sangen hedder "" We write the story"" og bliver årets kendingsmelodi. De to tidligere ABBA-stjerner har ikke været alene om at skrive sangen. Den svenske dj Avicii har også været med. - Vi fik en præsentation af Martin Österdahl og Christer Björkman om SVT's vision for ESC, som førte frem mod opgaven med at skrive en sang om enighed og fællesskab i samarbejde med Avicii. Virkeligt sjovt og inspirerende, siger Benny Andersson og Børn Ulvaeus i en pressemeddelelse. Det internationale Melodi Grand Prix finder sted den 18. maj. ";Mandag, 15. april 2013
Milena Penkowa fylder rundt;" Præcis i dag, mandag, har hjeneforsker Milena Penkowa levet i 40 år. 40 meget bevægede år og hun kan derfor se tilbage på både et liv, der forløbig har budt på store udsving med både op-og nedture. Det skriver BT. Milena Penkowa blev for alvor kendt via medierne, da hun i 2009 modtog EliteForsk-prisen, som blev overrakt af hendes personlige ven, daværende videnskabsminister, Helge Sander. Det var klart en optur. Prisen blev blandt andet givet på baggrund af den doktordisputats hun indleverede i 2003. Efter den fine anerkendelse blev det også den disputats, der blev hendes endeligt som forsker. Det var klart nedtur.  Efter en del kritik - og beskyldninger om snyd med rotteforsøg - konkluderede institutleder, Albert Gjedde, at Penkowa havde ""begået alvorligt brud på god videnskabelig praksis"". Sagen fik stor opmærksomhed fra medierne - ikke mindst på grund af Penkowas venskab med Helge Sander, samt hendes forhold til daværende dekan og nuværende rektor på Københavns Universitet, Ralf Hemmingsen. Selv har Milena Penkowa hele tiden erklæret sig uskyldig i samtlige anklager. I dag driver hun en rådgivningsvirksomhed Hjerneeksperten.dk, hvor hun blandt andet tilbyder hjælp til ""at forbedre din hjernefunktion"" , ""navigere i sundhedsvæsenet"" - og lover ""Jeg holder fast, til dit problem er løst"". Dagens 40 års fødselar tilbyder også foredrag via blandt andre foredragsportalen.dk. Og i 2012 udgav hun bogen ""Hund på recept"", der forklarer, hvordan og hvorfor det er livsforlængende at have hund.   ";Mandag, 15. april 2013
Medinas kæreste varmer pigerne op;" Popdronningen Medina, der ser ud til at have fået genetableret idylllen sammen med sin unge kæreste, Christopher, må låne ham ud på lørdag. Her skal han nemlig varme pigerne - og drengene, men mon ikke pigerne er i overtal - til Justin Bieber koncerten i Parken.  Det skriver BT og oplyser, at Christopher selv har hittet med sange som ""Against the Odds"" og ""Nothing in Common"". ";Mandag, 15. april 2013
Mik Schack sagde nej til at arve Schackenborg; Det er ikke noget han gør meget væsen ud af, men faktisk er den tidligere DR-vært Mik Schack født som Michael Hans greve Schack i 1952. Og han var arving til Schackenborg slot. - Jeg er faktisk greve af Schackenborg. Min familie har haft Schackenborg Slot gennem 11 generationer, men havde ikke råd til at arve det, så i 1978 blev det overtaget af kongefamilien, fortæller Mik Schack til bt.dk. Det var Mik Schacks far, der forklarede sønnen, at det var håbløst med gælden, samt at det ville være alt for hårdt for en københavnerdreng som Mik at skulle drive Schackenborg. - Jeg skulle ikke ud at lege landmand, for jeg havde åbnet Musikcafeen i Hust (i Magstræde i København, red.), lyder det fra Mik Schack, der fra 1977-2007 var ansat ved DR, hvor han va vært på programmer om musik og kultur. I 2001 modtog han Christian Kryger-prisen. Slev spiller han på vaskebræt med blandt andre Billy Cross og holder øl-standup og har programmet Mik Schack Public Service på dk4. I 1993 blev Schackenborg Slot med tilhørende avlsgårde og jorde overdraget til Prins Joachim. Og i 1995 – i forbindelse med Joachim og Alexandras bryllup blev der samlet ind til ”Folkegaven”. De 13 millioner indsamlede kroner blev brugt til istandsættelse af Schackenborg. Prins Joachim gennemgik i forbindelse med overtagelsen af slottet en dansk og en international landbrugsuddannelse.       ;Mandag, 15. april 2013
Rasmus Tantholdt tæt på bombedrama; En kraftig bilbombe smadrede flere hotelværelser, og en mand blev kastet ind mod væggen. Bilbomben i Mogadishu blev udløst af en selvmordsbomber, og TV2’s  korrespondent, Rasmus Tantholdt var tæt på sammen med fotograf Anders Bach. Rasmus Tantholdt fortæller til tv2.dk. , at det var et voldsomt angreb. - Vi var egentlig i gang med en reportage om, at freden var komme til Mogadishu. Men så sker det her så. Vi var netop komet hjem til hotellet, da vi hørte et gigantisk brag, lyder Tantholdts beretning. Fra hotellets vindue kunne han se en brændende, sammenkrøllet bil og en død mand ligge på gaden. Hverken Rasmus Tantholdt eller fotografen Anders Bach kom noget til, og endnu har ingen taget ansvar for angrebet. ;Mandag, 15. april 2013
Louise Mieritz: Sådan mødte jeg min mand; Vi kender Louise Mieritz fra Vild Med Dans, hvor hun sammen med Silas Holst dansede sig hele vejen til finalen, og så kender vi hende fra en lang række danske film og tv-serien Lykke. På hjemmefronten danner hun par med film-fotografen Manuel Claro, som hun mødte til en branchefest i 2008. Men det lå ikke umiddelbart i kortene, at det var en som Manuel, Louise Mieritz skulle ende med at falde for. Men til branchefesten greb den krølhårede filmfotograf fat i hende og gav hende et kys. – Det var mit held, at han gjorde det. Før jeg mødte min mand, havde jeg aldrig rigtig defineret, hvad jeg syntes, at en mand skulle indeholde. Der var nogen, der forelskede sig i mig, og så gik jeg ligesom med det, siger Louise Mieritz. Helle Hertz har oplevet at bryde med sit livs kærlighed. Få svaret på, om hun vil finde en anden kærlighed. Jeg ville normalt ikke vende hovedet efter ham Men Manuel så ikke ud som de mænd Louise Mieritz plejede at vende hovedet efter.  – Manuel er ikke typen, jeg normalt ville vende hovedet efter. Det må du gerne skrive. For det ved han godt. Og nu synes jeg jo, han er Jordens lækreste mand. Men jeg nåede simpelthen ikke at tænke mig om. Og det var det gode for mig. Fordi dem, jeg indtil da havde vendt hovedet efter, havde i hvert fald ikke været særligt sunde for mig, siger hun. Men hvorfor er Manuel så god for hende? – Han er cool. Meget cool. Jeg troede, jeg var nået dertil, hvor jeg hvilede i mig selv, da jeg mødte ham. Men ved siden af ham er jeg topneurotisk. Når jeg farer op over et eller andet og allerede har malet alverdens ulykker op foran mig, så står han stille og roligt og siger, der sker, hvad der sker. Og så tager vi den derfra, forklarer hun. Joan Ørting, Lise Nørregaard og Gun-Britt Zeller kommer med deres bedste kærlighedsråd. Jeg har brugt meget tid på at undertrykke mine neurotiske sider Louise Mieritz oplever også pludselig efter at have mødt Manuel Claro, at det er okay at have nogle sider, som hun ikke selv synes er helt så flaterende, og som hun i lang tid har brugt tid på at gemme væk. – Så er Manuel også en mand, der giver mig lov til at have nogle sider, som jeg har brugt meget energi på at undertrykke før. Nogle af de her urimelige, neurotiske sider. Jeg tror, jeg har brugt lang tid på at være en version af mig selv, som var positiv og kunne klare det hele. Og de grimme følelser holdt jeg ikke bare for mig selv derhjemme. Jeg forsøgte også at benægte dem for mig selv, siger Louise Mieritz og fortsætter. – Så møder jeg så Manuel, som altid siger, at det er hele pakken, han har sagt ja til. Og når jeg står dér og har stampet i gulvet og så siger: »Undskyld, nu er jeg også urimelig«, så ryster han bare på hovedet og siger: »Hold nu op«. Jeg tror faktisk, han føler nogle gange, at det en gave, at jeg viser ham hele mig, siger hun. ;Mandag, 15. april 2013
Rørt Per Pallesen hyldet;" - Det har været 50 fantastiske år. Lige siden jeg i sæsonen 1962-63 havde min første rolle som den talende kamel og til i dag. Per Pallesen var glad og rørt, da han holdt en kort tale fra Betty Nansens teatrets scene, hvor han søndag eftermiddag blev hyldet for sit 50 års skuespillerjubilæum. Per Pallesen har spillet med i forestillingen ""En tjener for to"", der sluttede søndag, og selv om rollen var lille, var Per Pallesen begejstret for den. - Jeg har glædet mig hver eneste aften, jeg skulle på teatret. Det har været en stor oplevelse at være her. Jeg elsker jer, det gør jeg, sagde han til sine medspillere, inden han blev hyldet med gaver, vin, mad og taler. ";Søndag, 14. april 2013
Cecilie Frøkjær er gal på sin læge; I weekendens tillæg til dagbladet BT fortæller Cecilie Frøkjær om et liv med stor fokus på vægtptoblemer. TV-værten har kæmpet med vægten siden barndommen, og det har givet nogle knubs - også fra mennesker, der egentlig burde hjælpe. Som ni-årig oplevede Cecilie Frøkjær at blive ydmyget af sin egen læge, da hun mødte op til et rutinetjek med sin lille topmave. Pludselig greb lægen fat i Cecilies højre brystvorte med sin pege- og tommelfinger. - Hvaaa’, er du ved at få knaster, spurgte den ældre mand, mens han gav hendes barnlige bryst et lille vrid. Så svarede han selv på sit spørgsmål: - Næ. Du er bare småfed. I dag er Cecilie Frøkjær rigtig vred over lægens opførsel. - Sådan et gammeldags røvhul af en læge. Han burde dømmes til at gå nøgen gennem byen med et stort skilt med ordene: 'Jeg er ikke egnet til at have med levende mennesker at gøre'. At sige sådan noget til et barn er ikke opbyggeligt, på ingen måde, siger Cecilie Frøkjær til BT Weekend. ;Søndag, 14. april 2013
Louise Mieritz' søn fik blodpropper i hjernen;" Vi kender Louise Mieritz fra ""Vild Med Dans"", hvor hun og Silas Holst dansede sig ind på en anden plads, og så kender vi hende fra Emmas Dillemma, TV-serien Lykke og en lang række andre danske film. Privat er Louise Mieritz gift med film-fotografen Manuel Claro, hun er papmor til Mercedes, og så har hun og Manuel sønnen Samuel  Men da Louise Mieritz traf Manuel, havde hun egentlig indstillet sig på, at det nok var papmor, hun engang ville blive. Ikke mor selv. – Men da jeg nu var blevet rigtigt glad for Manuel, spurgte jeg ham alligevel lige. Uden jeg nødvendigvis var gået, hvis han havde sagt nej til at ville have flere børn. Men han sagde bare, ja, selvfølgelig. Det føltes også bare så rigtigt. Og jeg blev også hurtigt gravid og havde en nem graviditet og en fin fødsel, fortæller Louise Mieritz til SØNDAG. I mange år har Louise Mieritz undertrykt nogle knap så pæne sider af sig selv. På soendag.dk fortæller hun, hvordan hendes mand reagerede, da han lærte dem at kende.  Nyfødt søn havde små krampeanfald Men så var der noget, der var, som det ikke skulle være. – Det er mærkeligt, for selv om det er noget heftigt noget at føde, og man godt ved, at der kan ske mange ting, så kom det helt bag på mig, da det stod klart, at der var noget galt, siger hun fortsat. Hun opdagede det selv. Det var, som om hendes lille, nyfødte søn fik kramper. – Men jeg kunne lige så godt ikke have set de kramper. Nu så jeg dem, og så var det nødt til at blive undersøgt, selv om jeg forstod, at man på mange hospitaler ikke vil tage scanningsbilleder af nyfødtes hjerner, fordi det er så hårdt at blive født, og hjernerne på det tidspunkt ligner skuddermudder, siger Louise Mieritz. Skuespiller Lisbeth Wulff troede ikke, hun kunne finde ud af det med kærligheden. På SØNDAG fortæller hun, hvordan det alligevel lykkes, og hvordan det at blive mor var skyld i et gearskifte. Verden forsvandt  Det viste sig, at hendes søn havde blodpropper i hjernen, da han blev født. Han kom i behandling med blodfortyndende medicin. - Hver dag en lille, bitte nål ind i hans lille, bitte, tynde ben. Og vi blev på Rigshospitalet i ti dage. I de ti dage følte jeg det, som om jeg var inde i en boble af tryghed. Jeg sad med min søn i favnen og følte denne her kæmpe, kæmpe kærlighed til det her lille barn. Verden rundt om forsvandt fuldstændigt. Og jeg befandt mig godt med at forsvinde et andet sted hen, husker Louise Mieritz. Først efter 5 uger, hvor sønnen blev scannet fik de vished. – Resultatet var, at blodpropperne var væk. Der var en smule hjernevæv, der var beskadiget på grund af, at blodet var blevet blokeret. Men det var lægerne opmærksomme på. Så i tiden lige efter gik vi til fysioterapi med ham. Men alt ser ud til, at han slipper uden mén. Og jeg selv kan stadig blive helt varm, når jeg tænker den dér kæmpe følelse af kærlighed, der pludselig fyldte alt, da mit omsorgs-gen tog fuldstændig over, og jeg bare vidste, da jeg sad dér med ham, at hvis det skulle være, ville jeg hellere dø, for at han kunne overleve, siger Louise Mieritz. ";Søndag, 14. april 2013
Mai Manniche holdt lyserød fest; - Kom i noget lyserødt, sagde Mai Manniche, da hun inviterede 80 gæster til fest på Tisvilde Bistro i Hellerup. Anledningen var hendes 29 års fødselsdag, og de fleste gæster havde efterkommet værtindens ønske. Nogle kom helt klædt i lyserødt, andre med lyserødt slips eller neglelak, men alle fik en forrygende aften. - Det gælder om at feste, mens man kan. Næste år, når jeg fylder 30, bliver festen endnu vildere, sagde fødselaren. ;Søndag, 14. april 2013
Komiker hånet for sin kræftsygdom; Komikeren Geo, Christian Geo Heltboe, har næppe fundet anledning til at more sig, da han modtog en pose med otte siders avisudklip om ham selv og hans kamp mod kræft i to omgange. Posen var fra hans egen far, der havde skrevet en hilsen på udklippene: - Nu står du i lort til halsen. Det er du selv skyld i… Hilsen far Episoden er en del af en fortælling i dagens udgave af Ekstra Bladet, hvor Geo taler ud om et udmarvende kræftforløb, der har kostet ham al hans energi og alt hans hår. Først fik han testikelkræft og derefter lungekræft. Et forløb, som hans egen far åbenbart mener, at hen helt selv er skyld i. - Jeg har set så meget lort fra den mand. Hvor mange ville håne deres eget barn med kræft? Det er få, siger Geo. Geos far har et mangeårigt polititilhold, der skal holde ham væk fra Geo og hans familie. ;Lørdag, 13. april 2013
John Taylor: Jeg var for umoden til Renée; John Taylor fra Duran Duran og den danske fotomodel Renée Toft Simonsen var et af 80’ernes hotteste par. Det fortæller den berømte bassist nu om i et interview med FEMINA. I John Taylors nye selvbiografi ”Kærlighed, Død & Duran Duran” omtaler den berømt bassist fra Duran Duran den kendte fotomodel, Renée Toft Simonsen, med varme. ”Jeg var sexafhængig”, indrømmer John Taylor om de vilde 80’ere. Læs på femina.dk, hvorfor han i dag takker kvinderne i sit liv for, at han overlevede.  Selv fortæller Renée Toft Simonsen til FEMINA om et spændende, men hæsblæsende liv med popstjernen. Efter et stykke tid i New York slog parret sig ned i Paris, som et kompromis mellem København og London. Men i længden kunne de ikke få forholdet til at fungere, fortæller John Taylor til FEMINA. John Taylors ekskæreste, Renée Toft Simonsen, har også gjort sig bemærket siden sine fotomodel-dage. Hun har bl.a. en klumme hos Femina! Læs den her på femina.dk - Jeg var ikke klar. Jeg var for selvoptaget. Det tog mig lang tid at blive klar til den slags forhold, som hun ønskede. Jeg var stadig afhængig af mange ting. Jeg kunne ikke overgive mig til en enhed. Renée var foran mig i mange ting, siger han. ”Jeg vidste, hvad der ville ske” - Jeg skriver i bogen om en vision, jeg havde. Jeg vidste, hvad der ville ske. Vi ville få børn, så ville hun slå op, hun ville tage barnet med til Danmark og selvsagt ville hun får forældreretten, for hun var jo moren, og barnet ville tale dansk, og jeg ville ikke forstå, hvad det sagde! Det var sådan min paranoide hjerne tænkte. Så hvilken chance havde vi? Det er så selvskadende, så saboterende, men jeg husker helt klart, at det var sådan, jeg tænkte, siger John Taylor i dag. ;Lørdag, 13. april 2013
Video: Janni fortryder intet; Hele Janni Spies og Christian Kjærs privatøkonomi, ekstravagante millionforbrug og personlige samliv er de sidste dage blevet rullet op i Østre Landsret, hvor den sag Janni Spies har anlagt mod sin eks-mand med krav om tilbagebetaling af godt 150 mill. kr har kørt. Alligevel fortryder Janni Spies ikke, at hun anlagde sagen.  - Jeg havde meget gerne været foruden, og jeg er rigtig ked af, at vores ægteskab, samliv og økonomi er blevet udstillet. Jeg havde håbet på, at det - ikke mindst i respekt for vores børn - kunne løses i mindelighed, siger Janni Spies til BilledBladet på det pressemøde hun holdt et par timer efter retssagens afslutning.  En afslutning, hvor Christian Kjærs advokat Karoly Nemeth i sin procedure fastslog, at Janni Spies ikke skal have en krone. - Det er ikke så meget pengene...det er det også, men mest handler det om principperne, siger Janni Spies, der flere gange under sagen har været tydelig berørt.  - Jeg har været hele følelses-registret igennem  de seneste dage og nu er jeg træt. Det har været nogle hårde dage og måneder, men jeg var nødt til det. For at bevare min selvrespekt, siger Janni Spies, der også fortalte, at hun ikke er enig med sin eks-mand i, at det var hende, der ville skilles.  - Det var ikke mig. Det var en fælles beslutning, der skete i fuld enighed. Hvorfor kom I til den enighed efter 20 års ægteskab? - Det ønsker jeg ikke at svare på, lidt privatliv må jeg have tilbage...men jeg kan kun sige, at vi var enige, selvom en skilsmisse aldrig er morsom for nogen.  Der falder dom i sagen 11.juni kl. 10 Læs det store interview med Janni Spies i BILLED-BLADET på torsdag og se også videofilmen fra pressemødet her.  ;Fredag, 12. april 2013
Mads Mikkelsen får ros af smuk svensker;" - Han er en ualmindeligt ydmyg og professionel skuespiller uden divanykker som gjorde alt for at man skulle føle sig tilpas. Sådan siger den 41-årige svenske skuespiller Alexandra Rapaport om 47-årige Mads Mikkelsen, som hun spillede sammen med i Thomas Vinterbergs ""Jagten"". Anledningen er et interview med de svenske jernbaners rejseblad Kupé. Alexandra Rapaport vil rigtig gerne spille sammen med Mads Mikkelsen igen, men også mødet med Thomas Vinterberg og hans evner gav hende et godt indtryk af danske filmtalenter. - Han diskuterede meget, og så bliver det altid morsomt og godt, siger Alexandra Rapaport. ";Fredag, 12. april 2013
Julie Zangenberg klar til at dele øretæver ud;" Julie Zangenberg er en hårdtslående frøken. Hvis det skulle blive nødvendigt, kan hun sagtens forsvare sig, så kæresten, Nicklas Bendtner, skal ikke begynde på noget... -Det er ikke nødvendigt at skulle forsvare mig overfor ham, men ja, jeg kan godt forsvare mig. Det synes jeg, enhver pige skal kunne, sagde den kleine skuespiller til Ekstra Bladet, da hun i går var til premiere på filmen, ""Nordvest"", der sætter fokus på kriminelle bander i København. -Jeg gik allerede til boksetræning, da jeg som yngre voksede op i Husum og Vanløse, fortæller Zangenberg. Det skyldes dog hendes hovedrolle i den kommede TV-serie, ""Heartless"", at skuespilleren igen har fået fokus på at være hårdtslående. Om kort tid begynder hun til kampsporttræning, fordi hun skal spille en action-pige med overnaturlige evner, der nogen gange kommer til at gå ud over andre, hvilket hun helst vil forhindre, og derfor prøver at finde en løsning.  Julie Zangenberg havde ikke sin berømte fodboldkæreste med til premieren i går, men trods evnerne skulle det altså ikke være fordi, den hårdtslående skuespiller havde givet ham et knockout... ";Fredag, 12. april 2013
Pyrus smider tøjet;" Der er langt fra rollen som julekalendernissen, Pyrus, til den nøgne mand, Jan Linnebjerg, spiller, når han den 25. april har premiere på ""Det´ bare mænd"" på Odense Teater. Her skal en gruppe arbejdsløse mænd finde på noget at leve af, og så kan man jo altid smide tøjet og lege man er lige så sexet og veltrænet, som mændene i strippergruppen ""Chippendales"". -Det er mig, der spiller Horse. Ham, man tror har en stor ""dolk"", men som slet ikke har det i virkeligheden, fortæller Jan Linnebjerg til Ekstra Bladet. Til gengæld er han gået i skarp dansetræning for at kunne danse bare nogenlunde, som det er påkrævet i forestillingen. I følge Ekstra Bladet har Linnebjerg sin 10-årige søn med på arbejde i disse logout-tider, og han er flov over sin far. - Han er i den alder, hvor jeg ikke engang behøver smidetøjet, for at han synes, jeg er pinlig, griner Jan Linnebjerg, der ikke selv har det svært med at skulle være nøgen på scenen. -Jeg har prøvet det før, da jeg spillede ""Ladies night"" på Aarhus Teater, og hvad gør det iøvrigt, når man har kroppen til det. Velgemt er velhængt, griner skuespilleren, der altså kan opleves ""Full monty"" om 14 dage. ";Fredag, 12. april 2013
Melissa fra De unge mødre blev hurtigt voksen; Hun har styr på livet og virker til tider mere voksen end de 23 år, dåbsattesten viser. Melissa Nethe Ploug blev allerede som teenager konfronteret med tanker om døden, da hendes lillebror fik kræft. Få år senere fik den unge mor igen frygten for at miste helt tæt på, da hendes lille søn fik meningitis. Melissa kan ikke huske, at hendes forældre boede sammen. Hun er kun ét eller to år, da de fra hinanden. Hendes mor fandt en ny mand og gav Melissa en lillebror, Lucas, som i dag er 14 år.  Louise Papanicolas kæmper for et godt forhold til sin far – læs hvorfor det er en kamp på udeoghjemme.dk Melissas barndom Melissa boede hos sin mor det meste af sin barndom. I nogle år, fra hun var omkring otte år, til hun var knap 12 år, boede hun hos sin mormor. – Min mor var kun 16 år, da hun fik mig. Hun har uden tvivl gjort sit allerbedste, og på et tidspunkt lod hun mig bo hos mormor, siger Melissa. Men da hendes lillebror Lucas kom til verden, flyttede hun igen hjem til sin mor og stedfar. Lucas fik leukæmi som treårig, mens Melissa var teenager. – Det fyldte så meget. De var hele tiden omkring ham. Det skulle de jo være, men jeg var ikke gammel nok til at forstå det. Dengang syntes jeg, det var uretfærdigt, fortæller hun. – Det er egoistisk at sige det, men jeg følte mig forsømt, siger hun. Forholdet til moderen led under det. De skændtes om stort set alt. – Vi havde et elendigt forhold for at sige det pænt. Jeg var teenager og følte mig enormt voksen, siger Melissa.  Melissas første kæreste Melissa fik sin første kæreste som 13-årig. Nick. De gik til og fra hinanden, som teenagere gør. – Mor forstod det ikke. Hun ville helst have, at jeg kasserede ham, men vi hang ved i fem et halvt år, fortæller Melissa. En dag fik hun kvalme og hovedpine. Nick grinte og sagde: - Du er gravid. Melissa fløj ud i butikkerne og købte en masse graviditetstests. 11 styk brugte hun. De var alle positive. Men forholdet til Nick gik ikke helt så godt, som hun troede. Hun fandt ud af, han havde datingprofiler på nettet og konfronterede ham. – Jeg var 13 uger henne, så flyttede han, og jeg var helt alene med min lille mave. Jeg havde forfærdelige kærestesorger. Pludselig var jeg mega ensom. Men Joshua begyndte at sparke i min mave, og så vidste jeg, at jeg altid vil have en mand ved min side, siger hun. Læs hvordan Melissas forhold er til ekskæresten i dag på udeoghjemme.dk Sønnen ramt af meningitis Hun blev hevet ud af sin lykkerus, da hendes søn Joshua var fem uger gammel. – Han hvæsede og hev efter vejret. Da jeg løftede dynen, var det som at stikke hovedet ind i en ovn. Der var noget helt galt, fortæller den unge mor. De blev indlagt. Joshua havde meningitis. – Han fik krampeanfald i tide og utide. Jeg sad i helvede og var magtesløs, husker hun. – Jeg troede ikke, at han ville overleve. Det var hårdt, også for ham. Han var helt afkræftet og tilkoblet slanger, fortæller hun. Joshua og Melissa var indlagt i tre en halv måned, meget af tiden i isolation. I dag har Joshua et lille ar på brystet efter den voldsomme sygdom. Forelsket den første dag Melissa havde været single i 15 måneder, første gang hun havde en weekend uden Joshua. Hun tog på shoppetur med en veninde og videre på café. – En af min veninders venner kørte forbi, hun vinkede til ham, fortæller hun. Det var René. De endte med at tage hjem til ham, hvor de fik pizza og så tegnefilm. – Vi endte med at holde hinanden i hånden, og vi aftalte at ses to dage senere. Vi har været sammen siden, fortæller hun lykkeligt. Venter med næste barn Melissa er ikke i tvivl om, at René er den rigtige. – Det gik stærkt, og han skulle lige acceptere et barn, og at barnets far altid vil være en del af vores liv, siger Melissa. De har været sammen i næsten fire år nu. – Alle stiller spørgsmålet: Skal I have børn? Ja, det skal vi, når tiden er rigtig. Vi har talt om det, men vi har ikke noget tidsrum. Faktisk overvejer jeg at vente til Joshua starter i skole. Han er godt nok glad for babyer, men små børn forstår ikke, hvis mor lige ammer eller skal noget andet, forklarer hun. ;Fredag, 12. april 2013
Ane Cortzen tjener pengene;" Hvis TV-vært Ane Cortzen selv læste om sit private parløb med sin mand Benjamin i et dameblad, ville hun blive skide irriteret. Fordi de bare har det godt sammen. Er glade sammen. Der er ikke noget at komme efter. Sådan siger hun i et interview med FEMINA i denne uge. Hvilket reality-program er Ane Cortzen afhængig af? Få svaret på femina.dk - Jamen, hvor kedeligt må det være? Men Benjamin og jeg mødte hinanden, da vi var 21 og 23, og har holdt sammen lige siden. Benjamin er bygningsarkitekt, og meget optaget af sit job, men han er ikke drevet af ambition på samme måde som mig, og han er enormt sød og forstående. Han føler sig ikke truet af mig, selv om det er mig, der tjener pengene derhjemme, det har aldrig generet ham. Vi er gode til at dele tingene lige, ellers ville jeg heller ikke kunne have de jobs, jeg har haft, siger Ane Cortzen. Vi prioriterer børnene højest  Og så har I fået en masse børn – hvordan hænger hverdagen sammen? - Jeg synes, den hænger fint sammen. Vi skal ikke nødvendigvis arbejde 9-5, vores jobs er fleksible, og vi prioriterer vores børn højest, så de er ikke de sidste, der bliver hentet. Ane Cortzen dyrker ikke sport og lader gerne vasketøjet flyde. Læs, hvorfor hun nægter at jagte perfektheden, på femina.dk - Du er ikke lige den, man taler work-life balance med? - Næ. Altså, min dag er fyldt fuldstændig ud, det kører oppe på de høje nagler, når jeg går herfra; hente børn, købe ind, lave mad, vaske op, putte i bad, rydde op osv. Men jeg tænker ikke så meget over det. Jeg har en helvedes masse opgaver, når jeg kommer hjem, børnene er ti, syv og tre, så de har meget forskellige behov. Jeg skal læse lektier med den store, den midterste skal til gymnastik, og jeg skal lege med biler nede på gulvet med den lille mand. Men jeg synes bare, det er rart, for hele det her værts-noget kan godt blive meget selvoptaget, siger Ane Cortzen til FEMINA. ";Fredag, 12. april 2013
Advokat: Christian Kjær udnyttede Janni Spies;" Den gode tone og de mange smil, der ellers har præget parterne i retssagen mellem Janni Kjær og hendes tidligere ægtemand, advokat og hofjægermester Christian Kjær, forsvandt på retssagens tredje dag. Kun enkelte gange var der smil at spore, ellers var det tydeligt at trætheden, den store koncentration og de mange svimlende tal også er begyndt at tære på hovedpersonerne. Men det var også en alvorlig dag, for ikke alene skulle Christian Kjærs bogholder, en tidligere Spies-ansat, Marie Kærgaard, afhøres, men også parrets fælles revisor gennem flere år, Ole Svendsen, skulle aflægge forklaring. Begge afgav forklaringer, der gik Janni Spies imod, for de tegnede et billede af Janni Spies, som en kvinde med usædvanlig godt styr på det økonomiske, en man ikke kunne løbe om hjørner med og som altid gik til bunds i de mindste bilag. Et andet billede end det retten fik i går, under partshøringen af Janni Spies, hvor man fik indtryk af, at økonomi, skatteafskrivninger og negative aktie-nedskrivninger ikke var Jannis spidskompetance. - Jeg har altid havde beundret Janni...fordi hun var så omhyggelig med at gennemgå regnskaberne, fortalte revisoren så pludselig i dagen afhøring. Han fik senere hårde ord med på vejen af Jannis advokat, Eigil Lego Andersen, der mente det var uhørt og utilstedeligt, at Ole Svendsen kunne være revisor for begge parter under ægteskabet og hæve to honorarer. Det sagde han bl.a. da han efter frokost indledte prodeduren, hvor han tegnede et lidet flatterende billede af parrets økonomiske samliv, hvor han bl.a sagde at der var tale om røveri ved højlys dag og at "" Christian Kjær generelt havde beriget sig på Jannis bekostning"". - Man kan sige, at Janni var naiv. Men at være naiv er også at vise tillid og man har lov til at være tillidsfuld, når man er gift, sagde Jannis advokat, Eigil Lego Andersen bl.a i proceduren, der varede fra 12.30 til 15.45, kun afbrudt af to kortere pauser. I morgen fredag på retssagens sidste dag, er det Christian Kjærs advokat, Karoly Némeths tur til procedure, og så vil landsdommerne formentlig allerede i næste uge komme med en forhåndstilkendegivelse af, hvor dommen fører hen.  Det kan føre til forlig mellem parterne, men ønsker Janni Spies og Christian Kjær en domfældelse i sagen, sker det formentlig i juni. ";Torsdag, 11. april 2013
Kirsten Olesen tog afsked med sin mand; De kom fra nær og fjern. Venner og kolleger, skuespillere og musikere. Alle strømmede til Christianskirken på Christianshavn for at vise deres sidste respekt. Ole Ousen – også kendt som ”den femte ørkensøn” – havde en enorm omgangskreds, efter et langt liv i musikken, der – ifølge præsten Fleming Pless - begyndte, så snart han fik sin første guitar som 14årig i konfirmationsgave. Og Ole Ousen nåede at blive 70 år, inden han til sidst tabte kampen til kræften, torsdag den 4 april. Det skortede da heller ikke på musikalske indslag i kirken, da han i dag blev begravet. Ud over salmerne 'Se nu stiger solen', 'Lysets engel' og 'I østen stiger solen op' leverede jazzguitaristen Jacob Fischer en solo, og sammen med Francesco Calí og Claus Nørregaard gav de nummeret 'Every time we say goodbye'. - Et mere helstøbt par end jer er svært at finde. Det er lige før man bliver helt misundelig”, sagde Fleming Pless. - Ole var en gentleman, og en mandekammerat. Men han kunne så sandelig også give dig sin støtte, og sidde og kigge på dine sidste prøver på teatret, og sige: ”Det er godt, Kirsten”. I den sidste tid støttede Kirsten Olesen sin mand – ”og den gave, at mærke kærligheden mellem sig, er den største man kan give hinanden”, sagde Fleming Pless. Kirsten Olesen var selv med til at bære kisten ud til ligvognen, hvor hun tog den sidste afsked, inden hun blev omkranset af alle de trøstende og kondolerende venner. ;Torsdag, 11. april 2013
Beatrice Palner fik en smuk begravelse; Skuespilleren Beatrice Palner, der døde af kræft for en uge siden, 75 år gammel, kunne ikke have fået en smukkere sortie. Det sørgede jazz-sangerinden Ann Farholt for, da hun i dag sang ved den afdøde skuespillerindes kiste, inden ligvognen kørte af sted fra Christianskirken på Christianshavn. - Ann Farholt begyndte at komme nede hos mine forældre og synge, da hun var helt ung, så det var en smuk gestus af hende også at optræde her i dag, sagde Beatrice Palners søn Louis Preben Nezer efter begravelsen til BILLED-BLADET. Beatrice Palner Nezer drev sammen med sin afdøde mand Ole Nezer et par spillesteder i det indre København,  Hygg-Inn og Nezer’s Pianobar. Her kom mange musikere og optrådte, og som en sidste gestus til den afholdte Beatrice var musikeren Jesper Thilo og sangerinden Ann Farholt således også inde i kirken, hvor de spillede og sang ved alteret. Gudtjenesten blev afholdt af præsten Flemming Pless, der til Beatrice’s to efterladte sønner, Louis Preben og Michael Nezer bl.a sagde: - Jeres mor var en classy lady, der favnede meget. Hun tog tit de lange lukkevagter på beværtningen, og i er vokset op i et lystigt selskabsliv i en tid, hvor Danmark både havde folk som Jazz Kaj og Simon Spies i bylivet. Men som familie har i også fulgt hende tæt, og givet hende nogle store oplevelser, ikke mindst på rejser til Kina, sagde Pless med henvisning til de ikke mindst de sidste år af Beatrice Palners liv, hvor hun årligt tog til byen Xiamen i Fujian provinsen i Kina, hvor Michael Nezer er bosat. Begge sønner var dog hjemme til begravelsen, og med til at høre de sidste smukke strofer til deres afdøde mor, sunget af Ann Farholt foran kirken. ;Torsdag, 11. april 2013
Drama i Tivoli: Kurt Thorsen anholdt; Årets åbning af Tivoli fik en brat og dramatisk afslutning for Kurt Thorsen. Mens den tidligere byggematador sad og spiste frokost i Grøften, dukkede politiet nemlig op for at anholde ham. To betjente fra Station City fik hentet Kurt Thorsen ud fra restauranten og bad ham om at følge med omgående. - Du er efterlyst, og du skal med nu, lød beskeden fra den ene betjent, mens Kurt Thorsen rystede på hovedet og ville vide, om der forelå en kendelse. Det bekræftede betjenten, mens Thorsen fik fat i en telefon og ringede til sin sagfører, Lars Henriksen, som ikke umiddelbart kendte noget til kendelsen. - Det er da grotesk, når man ikke har fået noget at vide, protesterede Kurt, men der var ikke så meget andet at gøre end at følge med. Han trissede ind i Grøften for at hente sin taske og sit halstørklæde, inden han fulgte med de to betjente med den højlydte, humoristiske salut: - Skal jeg ikke have håndjern og fodlænke på? Kurt Thorsen er både ved byretten og landsretten dømt for skattesvig, men tidligere på året søgte han om tilladelse til at indbringe sagen for Højesteret.  ;Torsdag, 11. april 2013
Duran Duran-stjerne elsker dansk TV; Det er ikke kun i England, at de danske dramaserier som Borgen og Forbrydelsen har fået en fanskare. Også bassisten i Duran Duran, John Taylor, er vild med de danske serier, siger han i et interview med FEMINA. Da FEMINAs journalist besøger John Taylor i sit hjem i Los Angeles bliver han ekstra begejstret over, at hun skriver for et dansk magasin. - Jeg elsker ”Broen” og ”Borgen”! Se her, udbryder John Taylor entusiastisk og rejser sig for at hente dvd’erne som bevis. ”Jeg var sexafhængig”, indrømmer John Taylor om de vilde 80’ere. Læs på femina.dk, hvorfor han i dag takker kvinderne i sit liv for, at han overlevede.  Et intelligent syn på kvinder John Taylor mener, at vi lever i kvindernes tid nu. Vi lever i en feminin tidsalder. Det er han slet ikke kritisk overfor. Han kan lide, at kvinder kan gøre, hvad mænd kan. Være i militæret, lede store selskaber. Han mener at portene er åbnet nu, omsider, hele vejen. Det er bare at køre på. Måske den næste præsident i USA bliver kvinde. Eks-fotomodellen Renée Toft Simonsen skriver hver uge klummer for FEMINA. Se et eksempel her! Men han ser heller ikke udviklingen som uproblematisk. Og her vender Taylor tilbage til sin danske favoritserie ”Borgen”. - Vi mænd må omskrive måden vi forholder os til kvinder og børn. I ”Borgen” bliver den kvindelige hovedperson statsminister. Hun har en lykkelig familie, men se den effekt den nye stilling har på ægteskabet! Ægtemandens ego kan ikke takle, at hun bliver den travle af de to. Serien har en meget intelligent syn på det hele, siger John Taylor til FEMINA. ;Torsdag, 11. april 2013
Ministerens mand: De skriver vanvittigt grove ting om Astrid;  Andreas Seebach, også kendt som rapperen AndyOp, er gift med sundhedsminister Astrid Krag, og han har intet imod at stå i skyggen af en stærk og succesrig kvinde. Han har taget en stor del af slæbet med parrets to små børn, Karla og Malte. Astrid Krag gik direkte fra at have født Malte til jobbet som minister, og hendes mand tog med ind på Christiansborg for at hjælpe mellem amningerne. Det passede ham fint. Hvad AndyOp til gengæld har svært ved at klare, er det medie-stormvejr, familien har været ude i. Læs også: Trine Dyrholm er blevet mor, men det skal ikke forhindre hende i at udleve sine drømme.  Parret har for længst lært, at de skal holde igen med at læse kommentarer på sociale medier som Facebook eller ved Ekstrabladets artikler på nettet. - Hvis du går ind på Astrids Facebook, så sidder der jo hundredvis af sure mennesker og skriver vanvittigt grove ting. Virkeligt grove ting, der vil få selv hardcore rappere til at ligne små drenge, fortæller han. Selvom Astrid Krag og hendes mand også får mange positive henvendelser, er det de negative, der trænger ind under huden på dem. - Jeg synes, det er meget mærkeligt, at vi som samfund synes, det er i orden, at man snakker om politikere, der i bund og grund bare er almindelige mennesker, på den måde vi gør. Alle gardiner trukket forÆgteparret AndyOp og Astrid Krag bor i et lille hus for enden af en blind vej på Amager. Alle kan i princippet stille sig op ude på vejen og kigge ind i deres stue, hvilket var præcis, hvad medierne gjorde, da Villy Søvndal i september 2012 oplyste, at han ville trække sig fra formandsposten i SF. - De fem dage, det varede, inden Astrid havde offentliggjort sit kandidatur, var det mest grænseoverskridende, jeg nogensinde har oplevet. Der var altså journalister, der camperede ude på vejen, og som fulgte vores barn i børnehave med kameraet, fortæller AndyOp om et af de tidspunkter, hvor det er tydeligt, at han ikke er gift med hvem-som-helst. - Det var ikke i orden. Vi havde alle gardinerne trukket for og i stedet for at trække dem fra om morgenen, så tændte vi fjernsynet for at se, om de stadig stod derude og rapporterede. Som far til to små børn er AndyOp meget opmærksom på, hvordan børnene tackler det medievirvar, der til tider omgiver dem. Den yngste, sønnen Malte, er for lille til at mærke noget, men datteren Karla lægger selvfølgelig mærke til, hvis hendes forældre er i tv. Læs også: ”Jeg har et andet ansvar som forælder over for mine piger og som kone over for min mand”, siger minister Margrethe Vestager.  - Hun ved godt, at hendes mor ofte er i fjernsynet, og at jeg indimellem er i fjernsynet, det, synes hun, er normalt. Hun tror, at det er alle forældre, fortæller han. - Hun spurgte mig forleden, da jeg skulle ud og spille fodbold: Far, hvorfor kan jeg ikke se dig i fjernsynet, når du spiller fodbold?    ;Torsdag, 11. april 2013
Christiane til bloddryppende premiere;" Thomas Mygind fra Kanal 5 bød ikke kun velkommen til en snigpremiere på første afsnit af den nye bloddryppende tv-serie ”Hannibal” i aftes i Empire Biografen på Nørrebro; Han præsenterede også den nye Kanal 5-vært, Christiane Schaumburg-Müller, som kom for at fortælle om sit nye program, ”Det Store Datingshow”, der snart får premiere. Men allerførst kan seerne altså glæde sig til at se danske Mads Mikkelsen i rollen som kannibalen Hannibal Lecter i serien, der får dansk premiere på Kanal 5 søndag d. 14. april kl.21. ";Torsdag, 11. april 2013
Trine Dyrholm: Jeg længtes efter at få en familie; I sin nyeste film ”Skytten” spiller Trine Dyrholm en journalist, der prioriterer sin karriere højere end et familieliv. I virkeligheden går skuespilleren også meget op i sit arbejde, men for fire år siden blev hun og Nicklas Bendixen forældre til sønnen Aksel. - Jeg var alene i mange år, før jeg mødte min kæreste, og jeg kender godt det der med bare at arbejde derudad og kun fokusere på karrieren. Jeg har da også været ude i overvejelser over, om jeg overhovedet ville have børn, men jeg længtes efter at få en familie og at give noget videre til et lille barn, fortæller Trine Dyrholm til magasinet WHERE2GO og uddyber: - Du kan jo ikke styre dit liv på den måde, men du kan stille dig derud, hvor dine drømme har mulighed for at gå i opfyldelse. Skuespilleren fylder 41 år på mandag, og selv om hun har en familie derhjemme, så vil hun fortsætte med at vægte karrieren højt. - Jeg synes, det er vigtigt at vise min søn, at man godt kan være passioneret omkring sit arbejde og udvikle sig selv og sin karriere, samtidigt med man fordyber sig i at være mor, forklarer hun til WHERE2GO. ;Torsdag, 11. april 2013
Anna Gaarslev skifter fra TV 2 til DR; Strømmen af TV-værter, som hopper fra den ene af landets to hovedkanaler til anden, fortsætter. 47-årige Anna Gaarslev, der har været fast indslag på TV 2 Nyhederne siden 1996 og vært på forskellige TV-shows, tager nu springet til DR, skriver tv tid. ”Livet tager en ny drejning. Efter mange år på TV 2 har jeg sagt ja til et job som korrespondent på DR”, skrev Anna på sin Facebook-profil onsdag aften. - Jeg kan ikke afsløre helt præcist, hvad jeg skal lave. Men jeg kan sige, at jeg skal være rejsende korrespondent med base i København, forklarer TV-journalisten til tv tid. Anna Gaarslev begynder i sit nye job 1. august, og allerede nu ved hun, at det bliver yderst vemodigt at sige farvel til alle kollegerne. - TV 2 er jo det sted, der har lært mig, hvad jeg kan. Næst efter mine børn og min mand er det den største gave, jeg har fået i mit liv at blive en del af fællesskabet på TV 2. ;Torsdag, 11. april 2013
Janni og Christian Kjær: Levede et liv i vild luksus; Et sagsanlæg på omkring 185 millioner vil kunne tage pippet fra de fleste. Men ikke Janni Spies og Christian Kjær, der for tiden mødes i Østre Landsrets 15. afdeling, fordi Janni har stævnet sin tidligere ægtemand, advokat og hofjægermester Christian Kjær. For dem kan den daglige jongleren med millionbeløb i retten om hvem der har betalt hvilke millioner for hvad og hvornår til hvem, end ikke ødelægge deres humør. Højst gøre dem trætte, irriterede og vemodige. For selvom sagen er alvorlig og i hvert fald har ødelagt deres intentioner og håb om et godt indbyrdes forhold, ikke mindst af hensyn til deres fælles børn, så er der stadig plads til både latter og grin under såvel retssagen, som i pauserne. Og selvom det tidligere ægtepar ikke taler direkte sammen er tonen god og de taler pænt og ofte kærligt om hinanden, når talen falder på deres 20 år lange ægteskab, som sluttede i 2008 – mod Christian Kjærs vilje. - Jeg troede vi skulle leve sammen. Det var Janni der ville skilles. Realisere sig selv, tror jeg, sagde Christian Kjær under dagens retsmøde, hvor først Janni Spies genoptog sin partsforklaring, der blev indledt tirsdag, inden det blev Christian Kjærs tur til at fortælle om millionerne, hvordan de blev brugt og om parrets samliv og forskellige økonomiske aftaler. Inden da, fortalte Janni Spies sin udlægning af historien om en check på 15 millioner til Christian Kjær. At han havde fået pengene, fordi han mente at have dem til gode, efter at have hjulpet med salget af Spies Rejser. - Det skuffede mig meget, for han havde jo tilbudt at hjælpe mig. Vi var jo gift og han havde mest forstand på alt det, fortalte Janni Spies. Dén udlægning kunne Christian Kjær der imod ikke genkende, men erkendte dog, at han selv havde foreslået at hjælpe sin kone, fordi hun en dag stod grædende i badet og ikke kunne overskue et møde med Danske Bank. - Checken fik jeg som en gave. Jeg husker det tydeligt, for jeg kom hjem en aften, og mens vi sidder ved spisebordet i køkkenet siger Janni til mig, at jeg skal løfte tallerkenen. Jeg husker, at jeg løfter den med begge hænder og dér under tallerkenen lå der en check på 15 millioner. Og Janni sagde til mig, at ”Det er fordi, du har hjulpet mig og været sådan en god støtte for mig”, fortalte Christian Kjær i retten. Under dagens retsmøde blev der også brugt en del tid på at opklare detaljer omkring et køb af finansmanden Klaus Riskjærs tidligere fly, som Christian Kjær købte, da Riskjær gik konkurs, og som Janni Spies efterfølgende afholdt alle udgifterne til. Hvor meget det reelt var, fortalte hun i retten, fik hun først kendskab til efter ægteskabets ophør. Christian Kjær mente dog, at han i og med, han stod som ejer, havde et vist ansvar på sine skuldre bl.a. i forsikringsøjemed. - Hvis flyet faldt ned - f.eks. midt i Folketinget - så ville der komme et stort erstatningskrav, forklarede Christian Kjær, men blev afbrudt af sin advokat, Karoly Németh med ordene: - Det er jeg nu ikke sikker på! Det fik retssalen til at bryde sammen af grin. Alvoren vendte dog tilbage under forklaringerne om, hvem der betalte hvad, og her forklarede Christian Kjær bl.a. at Janni også havde glæde af flyet og at hun godt kunne li’ tanken om at have et privatfly, fordi hun var bange for at flyve. - Hvis vi f.eks. var i USA, og hun ville have en hamburger, så kunne vi flyve ned til eksempelvis Fort Lauderdale og hente hamburgere. Jeg kan ikke selv lide hamburgere, så det var jeg ligeglad med, sagde Christian Kjær bl.a. i dag i sin partsafhøring. Men efter retsmødet forklarede Janni Spies, at den udlægning om, at hun bare sendte fly efter hamburgere, ikke kunne hænge ”frit i luften”. - Sagen er, at vi var i New York og blev hentet af det fly, som så skulle bringe os til Vestindien. Men for at flyve dertil måtte vi gå ned i Ford Lauderdale og tanke, og da vi så havde noget tid, blev vi enige om at tage på McDonalds. Sådan er historien, fortalte Janni Spies, der ikke havde så mange yderligere kommentarer til dagens retsmøde. Dog svarede hun, da hun blev spurgt om børnene, Michala og Christopher, er imod retssagen? - De ved, det er en sag mellem mor og far. Men selvfølgelig har de det ikke godt med det. Det er klart. Det har ingen af os. Vi ville alle gerne være foruden. Men jeg har taget godt hånd om dem, svarede Janni Spies inden hun forlod Østre Landsret, der igen i morgen fortsætter sagen med bl.a. vidner i form af parrets tidligere revisor, en bogholder og ejendomsmægler Pernille Sams, der har foretaget en vurdering af ejendommen, Sandbjerggård, vis udbygning, renovering og istandsættelser, betalt af Janni Spies, er endnu et af sagens stridspunkter. ;Onsdag, 10. april 2013
Kåre Quist skal være far; Tine Røgind er nemlig gravid og godt fire måneder henne. - Vi er glade og fulde af forventning. Folk fortæller hele tiden, hvor hårdt det er, så jeg er begyndt at sove på forhånd. En time ekstra hver dag, så jeg har lidt at tære på, siger Kåre Quist til BILLED-BLADET. SE OGSÅ: Smukke billeder fra Kåre og Tines bryllup  En nem graviditet Parret ved endnu ikke, om det bliver en dreng eller pige, og indtil nu har hele graviditeten forløbet perfekt. Tine Røgind har nemlig ingen graviditetsgener. - Jeg har det fantastisk og er spændt – og meget glad. Jeg har indtil videre haft en nem graviditet, men forleden stod det klart, at det gamle, stramme tøj ikke længere rækker, siger Tine Røgind, der derfor måtte på shoppetur efter ventetøj. Den 41-årige tv-vært og 31-årige SBS-producer har netop skiftet lejligheden i Hellerup ud med et hus i Rungsted, hvor der er god plads til det nye familiemedlem. LÆS OGSÅ: Kåre Quist fortæller om sine ønsker om børn og sine familiedrømme  ;Onsdag, 10. april 2013
Mads Mikkelsen og Angelina Jolie sammen; Nu bringer Mads Mikkelsens dygtige evner ham på banen med Angelina Jolie, der ligesom Mikkelsen skal lægge stemmer til tredje film af animations-serien ”Kung Fu Panda”. Lige nu er Mads Mikkelsen højaktuel i USA med kannibal-serien ”Hannibal” – den får i øvrigt TV-premiere herhjemme på søndag på kanal 5. I det nye Panda-samarbejde med Angelina Jolie, får Mads Mikkelsen også Bryan Cranston, Rebel Wilson og Jack Black som kollegaer. De to foregående Panda-film har ifølge The Hollywood Reporter indtjent produktionsselskabet mere end 7 milliarder kroner. Hvis alt går efter planen, blænder ”Kung Fu Panda 3” op på det store filmlærred den 23. december 2015. ;Onsdag, 10. april 2013
Brian Laudrups kræft er væk: Brian Laudrups kræft er væk; Brian Laudrup kommer med en rigtig god nyhed i det nye nummer af DSB-bladet Ud & Se. Heri fremgår det nemlig – for første gang – at den tidligere fodboldlandsholdsstjerne er blevet raskmeldt for den kræftsygdom, han så chokerende blev ramt af for tre år siden. Brian Laudrup er en meget privat mand, og ønskede ikke dengang at fortælle ret meget om sin situation, bortset fra at det var en mild form for lymfekræft, han var diagnoticeret med: – Det skal handle om fodbold, men hvis nogle vil spørge til mit helbred, vil jeg bare sige, at det går rigtig, rigtig godt. Mere vil jeg ikke sige, og det håber jeg, man vil respektere, lød hans kommentar dengang. Siden har han i TV3s Champions League udsendelser vist, at han var veloplagt og frisk nok til at være på skærmen. Men først nu oplyser den 44-årige sportsmand - i Ud & Se -  at han allerede blev raskmeldt i december 2010. Og det er han altså heldigvis stadig.   ;Onsdag, 10. april 2013
Anne Louise Hassing: Buddhismen har ændret mit liv; Skuespilleren Anne Louise Hassing, som mange af os kender som Ida fra tv-serien Krøniken, og som har spillet med i en lang række danske film lige fra Nils Malmros’ Kærlighedens Smerte til Jagten, er i øjeblikket aktuel med showet City Singler, hvor hun er på scenen sammen med Sofie Lassen-Kahlke, Kaya Brüel og Trine Gadeberg. Og ud over tøj og toiletsager, så har hun også et mini-alter med i den taske hun rejser landet tyndt med. Anne Louise Hassing er nemlig buddhist - Buddhismen er jo virkelig et livsvalg. Der er ingen tvivl i mit sind om, at jeg havde været en hel anden, hvis ikke jeg havde mødt buddhismen. Jeg havde haft et meget mere begrænset liv. Jeg havde ikke haft samme mod. Jeg havde begrænset mig selv med min hjerne og mine tanker. Jeg havde lukket alt for mange døre for mig selv med mit: ’Nej, det kan jeg ikke!’ eller ’Det kan nok ikke lade sig gøre!’ Buddhismen betød et kæmpe vendepunkt i mit liv, fortæller Anne Louise Hassing til SØNDAG. Anne Louise Hassing chanter hver dag Buddhismen betyder blandt andet, at Anne Louise Hassing chanter hver dag. Hvilket vil sige, at hun messer. Hun gør det en time dagligt. Også når hun er på turné. Så har hun som sagt sit lille mini-alter med, som hun folder ud og chanter til. Det er ikke større end en tændstikæske. Og når det foldes ud, åbenbarer der sig en lille japansk plakat, hvor der på sanskrit er beskrevet alle livets fænomener. Anne Louise Hassing mødte buddhismen i 1998 Det var tilbage i 1998, hun blev introduceret til religionen, hvor hun boede sammen med en veninde, der selv var buddhist. - Jeg valgte at sige ja til at prøve det, og et par måneder efter tog jeg det store valg at dedikere mig helt til buddhismen. Det var et meget stort valg for mig. Jeg er kristent opdraget, og det var en stor ting at skulle fortælle det til min familie. I princippet behøver man ikke at fortælle det. Men jeg havde lyst. Jeg ville gerne fortælle mine forældre om det, buddhismen gjorde for mit liv. Og egentlig var det ikke spor svært at tale om. De kunne allerede se på mit liv, at der skete en masse gode ting. De kunne se, jeg havde fået det meget bedre, siger hun. LÆS OGSÅ: Anne Louise Hassing er også opmærksom på at bruge tid på noget andet, når hun er på turné. Hvad det er fortæller hun på soendag.dk LÆS OGSÅ: TV-vært Puk Elgaard tror på overnaturlige evner. Find ud af hvordan hun selv forklarer at de overnaturlige ting hun selv har oplevet, på soendag.dk ;Onsdag, 10. april 2013
Broen nomineret til Bafta-prisen; Det er ikke kun dansk film der gør sig godt internationalt i disse år. Også TV-produktioner bliver bemærket vidt omkring, og nu er turen kommet til ”Broen”. Den dansk/svenske krimiserie er nemlig nomineret til en Bafta-pris, som uddeles af det britiske filmakademi til den bedste internationale TV-serie, skriver oplyser Ritzau ifølge eb.dk. Ifølge Nimbus Film, som er med-producent på TV-serien, er det en stor ære Bo Ehrhardt, producent for Nimbus Film, er bestemt også begejstret. - Alene at blive nomineret og være i dette selskab må siges at være en blåstempling til alle involverede. Han beskriver nomineringen som at være ”i finalen i det, man kan kalde verdensmesterskabet for TV-serier”. Bafta-prisfesten løber af stablen den 28. april i London, og ”Broen” skal kæmpe om prisen med nogle af de mest populære og anmelderroste TV-serier i verden i form af ”Game of Thrones”, ”Girls” og ”Homeland”. ;Onsdag, 10. april 2013
Pia Kjærsgaard indlagt til operation; Dansk Folkepartis værdiordfører, Pia Kjærsgaard, er indlagt på hospitalet, hvor hun er blevet opereret for slidgigt i halsen. Ifølge bt.dk blev den 66-årige tidligere partiformand tirsdag opereret, og hun er tilsyneladende allerede ved godt mod. Allerede onsdag kunne Pia Kjærsgaard selv, via sin facebook, berette om forløbet. ”Jeg måtte en tur på operationsbordet tirsdag. Jeg har i flere år døjet med slidgigt i halsen, og har længe overvejet en operation. I går skulle det så være”, skriver Pia ifølge bt.dk. Det er aldrig rart at skulle under kniven, og fru Kjærsgaard er da også glad for at det er overstået. ”Lidt ubehageligt, men det er godt, at få det overstået. Jeg regner med at være hjemme igen senere i dag, og lover, at jeg også snart vil være tilbage på Christiansborg”, slutter hun sin facebook-opdatering. Du kan se et billede af Pia Kjærsgaard i sin hospitalsseng på bt.dk ;Onsdag, 10. april 2013
Janni Spies lænset for millioner - kæmperegning for 20 års ægteskab; Janni Spies, 50, holdt fatningen og svarede klart og tydeligt på sin advokats spørgsmål, da hun tirsdag på retssagens første dag, blev afhørt i den sag, hun har anlagt mod sin eks-mand advokat Christian Kjær, hvor svimlende millionbeløb ellers tårnede sig op og blev lagt sammen til de 135 millioner kroner, samt et lån på 2,5 millioner dollar, hun har stævnet sin ægtemand gennem 20 år for. Men udenfor blev retten Janni tydeligt bevæget og beholdt også solbrillerne på, da hun blev spurgt om, hvordan det var at skulle sidde overfor sin tidligere ægtemand og far til sine børn. - Det er bestemt ikke sjovt… og jeg havde gerne, meget gerne, været foruden, sagde Janni, der også blev spurgt om, hvordan hendes forhold er til Christian Kjær i dag. - Vi taler sammen… ja, svarede Janni Spies efter en lang pause, hvor hun lige skulle samle sig, inden hun hurtigt smuttede ud til den ventende bil efter retsmødet. Hvis parret taler sammen, så skjuler de det godt. Der var nemlig ingen som helst kontakt mellem dem under dagens retsmøde, hvor Janni mødte først i retten og sad sammen med sin advokat, Eigil Lego Andersen, indtil Christian Kjær og hans advokat Karoly Németh dukkede op kort før kl. 9.30 og henvendte sig til Janni med et ”Godmorgen”. - Godmorgen, svarede Janni og sendte dem begge et sødt smil, men siden kiggede de tidligere ægtefæller knapt nok på hinanden. I pauserne var stemningen dog langt fra trykket, for både Christian Kjær og Janni Spies havde overskud til sjove bemærkninger til de mange journalister i retten og nemt til både smil og latter. Det til trods for, at det er svimlende millionbeløb der kommer frem og som er brugt i de 20 år, ægteskabet mellem Janni Spies og Christian Kjær varede. Parret gik fra hinanden i 2008. Og først derefter har Janni Spies fået indblik i, hvor mange millioner, hun har betalt i egentlig husleje til sin mand – uden dengang at stille spørgsmål. - Vi var jo gift. Jeg stolede på Christian og regnede med, at sådan var det, når han sagde det. Jeg ville jo ikke stille ham i miskredit ved at stille spørgsmål til det, svarede Janni i retten, hvor det kom frem, at hun årligt har betalt adskillige millioner til husleje, el, vand og varme, der skulle dække udgifter til driften af parrets hjem, Sandbjerggård, samt huset på Venø og et chalet i Schweiz. Årlige millionbeløb der svinger fra tre til ni millioner. I retten kom det frem, at Janni gennem 15 år har betalt over 70 millioner kroner i årsbetalinger til Christian Kjær, ud over pengene, som hun har brugt til parrets almindelige privatforbrug, mad, indkøb, samt lønninger til gartnere, barpiger, husholderske og chauffører. Da parret giftede sig i 1988 havde de hver især store formuer og fik derfor særeje. I retten kom det frem at Janni Spies havde en formue på 737 millioner kroner, mens Christian Kjær var god for 311 millioner, samt en stor aktiebeholdning, der gav ham omkring 350 millioner ved et senere salg. I retten kom det også frem, at Janni Spies betalte en større restaurering af Sandbjerggård, hvor parret boede, for at gøre landstedet tidssvarende og mere anvendeligt i forbindelse med familie-udvidelsen af datteren Michala og siden sønnen Christopher.  En regning der beløb sig på 12 mio. kroner, ligesom hun også betalte for opførelsen af et nyt hus, hvor der tidligere lå en portnerbolig, for at der kunne være plads til barnepiger og chauffører. Ifølge Janni Spies’ udtalelser tegner der sig et tydeligt billede af, at Janni Spies bare betalte, når Christian Kjær bad hende om penge – og altid skete det, uden at hun stillede spørgsmål til det endsige rådgav sig med andre end ham. Under hele ægteskabet var han stort set hendes eneste rådgiver – en rådgivning, han ifølge dagens retsmøde bl.a. tog 15 millioner kroner for, da han havde hjulpet sin kone med salget af Spies Rejser. - Det blev jeg meget skuffet over dengang, fordi Christian havde tilbudt mig hjælpen. Først bagefter sagde han, at det var et fair honorar, fordi han også havde tabt arbejdsfortjeneste i sin advokatvirksomhed. Men det var jeg ude af stand til at kunne bedømme, om er rigtigt, sagde Janni, der også fortalte i retten, hvordan hun lettet overgav mange af de svære og indviklede beslutninger til sin mand, fordi han både havde mere indsigt end hun og fordi han selv tilbød det. - Sagen i Østre Landsret, der skal afgøre, om Janni Spies kan kræve erstatning for at have givet de mange millioner til sin mand under deres ægteskab, fortætter i morgen onsdag kl. 9.30 og der er afsat retsmøder frem til fredag. Først i løbet af sommeren ventes der afsagt dom i sagen. ;Tirsdag, 9. april 2013
Daniel Agger sælger sin strandvejsvilla; Fodboldstjernen Daniel Agger scorede kassen, da han sidste år forlængede sin kontrakt med Liverpool, og nu gør han et forsøg på at score kassen på boligmarkedet. Agger, der allerede ejer et kolonihavehus og halvdelen af en pub i sin barndomsby Hvidovre, har nemlig sat juvelen i sin danske boligsamling til salg for 5,2 millioner kroner, og dermed håber landsholdets anfører at tjene lige under en million kroner på villaen, som han købte i 2009 for 4.250.000 kr., skriver Boliga.dk. Det 130 kvadratmeter store hus på Hvidovre Strandvej har udsigt over og direkte adgang til vandet og byder blandt andet på tre etager, en 2.260 kvadratemeter stor grund, havestue og vaskekælder. Udbudsprisen på 5,2 millioner kroner giver en kvadratmeterpris på knap 40.000 kr., hvilket er 81 procent over gennemsnittet i Hvidovre, hvilket ikke mindst skyldes husets placering lige ved vandet. Nysgerrige kan få et kig ind i Aggers bolig ved at klikke her! ;Tirsdag, 9. april 2013
Nu er John Hatting begravet; - John var jo en stor del af mit liv – vi har haft mange oplevelser sammen, og blev jo blandt andet gift i denne kirke, sagde sangerinden Lise Haavik. Hendes eksmand John Hatting blev i dag begravet fra Sundby Kirke, og sammen med venner og familie var norske Lise Haavik mødt op for at tage en sidste afsked. Lise Haavik og John Hatting blev gift i 1983 og fejrede i 1986 deres største succes sammen, da de med gruppen Trax vandt det danske Melodi Grand Prix med ”Du er fuld af løgn”. I 1988 gik de dog fra hinanden, og har siden ikke haft den store kontakt. Men derfor ville Lise Haavik alligevel vise John Hatting sin respekt. - Han var et dejligt menneske, sagde sangerinden, da kisten var blevet kørt væk fra kirken efter gudstjenesten. Den stod præsten Susanne Ivalo Rasmussen for. Hun dvælede bl.a. ved, hvordan John Hatting havde både gode og dårlige dage. - Han var en glad open-minded man, der dog ofte tog andres bekymringer på sig, sagde hun. John Hatting døde pludseligt af et hjerteanfald, og blev fundet af sin anden ekskone i sin lejlighed på Amager den 23 marts. Den populære Grand Prix sanger blev 64 år. ;Tirsdag, 9. april 2013
Stolt Christian Stadil er blevet far; Kun to timer tog fødslen, da hummel-ejer, Christian Stadils kæreste, Alice Brunsø, projektleder og manager hos Kernel Global, i går, mandag 8. april, fødte parrets lille søn. - Helt lille er han nu ikke, da han vejede over fire kilo, oplyser den stolte far til BILLED-BLADET - og tilføjer: - God sværvægter stil! Fødslen fandt sted blot fire dage efter Hummels 90-års fødselsdag, der blev markeret med en kæmpe fest i Den Grå Hal på Christiania. Her deltog højgravide Alice Brunsø i veloplagt stil trods den store, flotte mave. Og fødslen forløb da også fint. - Med den søde, kompetente jordmoders ord forløb den fantastisk, beretter Christian Stadil, der også er stolt af den nybagte mor, der klarede fødslen helt  uden smertestillende midler. - Og med god tid til efter fødslen at få suget al næringen ud af navlestrengen – lige som vi gerne ville. Det er gået stærkt for Christian Stadil og Alice Brunsø. Ved Roskilde festivalen i sommer kunne BILLED-BLADET afsløre, at de var blevet kærester, og allerede i oktober 2012 fortalte parret, at de skulle være forældre til april. I januar kunne de afsløre, at de ventede en lille søn. Og nu er han her så. Christian Stadil fortæller også, at den lille søn kom til verden netop på Buddhas fødselsdag. Christian Stadil er erklæret buddhist og synes naturligvis, at det er lidt specielt. - Vi er meget lykkelige, og jeg er meget stolt på Miss A (Alice, red.) og W’s vegne. Nu glæder vi os til fred og ro og til at lære hinanden at kende - og lære at være forældre og familie, slutter Christian Stadil. W’et står sandsynligvis for” Winston”, som er det navn, parret har haft på tale til deres lille søn.   ;Tirsdag, 9. april 2013
Peter har kærestet med tre af de unge mødre; Peter Søborg, 29, er den mand, som har medvirket i flest afsnit af De unge mødre, og han har været på tv i snart 10 år. Så danskerne ved, hvad der sker i hans liv. Og hvornår han er ledig på markedet. Trofaste seere af De unge mødre har i hvert fald været vidner til, hvordan han gennem serien har været kæreste med ikke mindre end tre af de medvirkende mødre. Det ser han ikke noget problem i. Peter mødte vi for første gang i De unge mødre, da han sammen med Christina fik sønnen Lucas. Han var 20 år og netop færdig med handelsskolen, og selvom det var lidt af en omvæltning at blive far, elskede han sønnen med det samme. Christina og Peters forhold skrantede, allerede inden Lucas kom til verden. Peter havde fra begyndelsen sagt, at han ville gøre sin uddannelse færdig og få sig et arbejde. Det holdt han fast i. – Jeg har ikke været der så meget i størstedelen af Lucas’ opvækst. Jeg var nødt til at koncentrere mig om min uddannelse og mit arbejde. Jeg var mere den, der kom hjem og sagde godnat. Samtidig kæmpede jeg med at holde rodet nede, for Christina gik ikke meget op i de huslige pligter, siger Peter. Victoria fra De unge mødre hat brudt kontakten med Noahs far – læs hvorfor på udeoghjemme.dk Bruddet slog hårdt Fire år efter sønnens fødsel forlod Christina ham. Og selv om forholdet ikke havde været godt længe, var slaget hårdt. Han dulmede smerten med drikkeyoghurt og smøger. Tabte sig 12 kilo. Og holdt følelserne væk ved at tage kokain og amfetamin. En dag sadlede han dog om. Lagde stofferne på hylden og begyndte forsigtigt at rejse sig. Han mødte på arbejde igen, så venner og blev aktiv på de sociale medier. Ikke mindst på Facebook, hvor han stødte på Bianca. En anden ung mor, som også var begyndt at medvirke i serien. Fra da af gik alting lynhurtigt. – Vi flyttede sammen efter halvanden uge. Det kan ikke anbefales, konstaterer Peter. Parret forsøgte i seks måneder at lave deres egen lille familie med deres drenge Lucas og Cody. Men det gik ikke. Det hele var gået for hurtigt, og deres syn på opdragelse var for forskelligt. – Hun fik nok af mig. Jeg kan være et rigtigt møgsvin. Ikke at jeg er utro. Det kunne jeg aldrig nogensinde finde på. Men jeg kan være meget kontrollerende, og tingene skal foregå på min måde, siger Peter ærligt. Fik trøst af en ung mor Han nåede dog ikke at lide af ulykkelig kærlighed længe. 24 timer efter bruddet med Bianca sad Katherina fra serien hos ham og trøstede. Endnu en gang var Peter havnet i armene på en ung mor, som han kendte fra tv. De to havde forinden mødtes kort til gallafesten i forbindelse med seriens afsnit 200. – Katherina havde noget over sig, som jeg havde svært ved at slippe. Hun var utroligt smuk, sød og charmerende og let at snakke med. Forholdet mellem de to blev hurtigt alvorligt, og i dag er de forældre til lille Alexzander. Men de er ikke længere kærester. Katherina fra De unge mødre gik ned med en fødselsdepression efter fødslen af Alexzander – læs hendes historie på udeoghjemme.dk – Katherina har været med mig igennem nogle af de store kampe i mit liv. For eksempel da jeg gik ned med en depression. Men nu har hun besluttet, at hun ikke vil være en del af det mere, sukker Peter. Katherina vil nu stadig gerne støtte ham, men hun vil ikke leve under hans kontrol. Heldigvis taler de fint sammen, og de bor også stadig i samme lejlighed i Farum, fordi de ikke helt ved, hvordan fremtiden skal se ud. Sådan har de levet i snart et halvt år, og det går faktisk forbavsende godt. ;Tirsdag, 9. april 2013
Mascha Vang om sin datter: Hun er vild; I sidste uge havde fru Vang sin datter med på børneafdelingen til kontrolvejning. Hollie Nolia er nu 6 mdr. gammel, men vejer ifølge Mascha ”kun” 6,1 kg. Lille Hollies spæde vægt har en helt særlig årsag, mener mor-Vang, der på sin blog hævder, at hendes datter er så aktiv, at hun forbrænder meget. - En af årsagerne til hun ikke tager så meget på, er at hun forbrænder rigtig meget, selv når hun sover – hun er VILD! forklarer Mascha Vang på sin blog, tilføjer: - Hun er simpelthen så aktiv hele tiden. Hun mosler konstant rundt, og har ikke ro mange minutter ad gangen, til lige at ligge og kigge eller slappe af. Det kender vi ikke rigtig til. Hun er også meeeeget højlydt, skriver Mascha Vang på sin blog. Det er ikke kun i dagtimerne lille Hollie er super-aktiv. Også om natten er der gang i den lille frøken Vang, der lader mor få megen nattesøvn. - Selv når hun sover ligger hun og sparker og ruller vildt og larmende rundt, og kaster sig fra side til side, for at få vuggen til at gynge vildere og vildere. Selv i søvne. Benene hamrer hun op og ned i vuggen, med et brag der lyder som om hun falder ud af den. Sådan sover hun (mor sover ikke så meget) – helt diskret. Som regel vågner jeg ved hun ligger og prøver at rive sengeranden ned… Lige nu er Mascha Vangs største bekymring dog datterens helbred. Hollie Nolia har fået feber, og er naturligvis pylret om morsyg. ;Tirsdag, 9. april 2013
Ghita Nørby klar til comeback ; Det vakte stor opsigt, da Ghita Nørby pludselig måtte aflyse sin medvirken i Malmö Operas stort anlagte musical ”Sommernattens Leende” i februar på grund af for højt arbejdspres og svigtende helbred. Nu er 78-årige Ghita tilbage for fuld kraft. På mandag, den 15. april, gør den legendariske skuespillerinde nemlig comeback på scenen i ”Sarah” på Folketeatret i København. Her skal Ghita spille den krævende rolle som den franske teaterdiva Sarah Bernhardt. - Hun var ikke én person, hun var mange, og det led hun under, og hun var et ensomt menneske. Det er dybt smertefuldt at være sådan en ener i verden, sagde Ghita Nørby, da hun forleden gæstede ”Aftenshowet” på DR. På Folketeatret skal Ghita Nørby spille sammen med en kær kollega, 60-årige Preben Kristensen. Se interviewet med Ghita fra Aftenshowet her. ;Tirsdag, 9. april 2013
Peter Ingemann: Jeg var medmisbruger længe;" Selv er han ikke i tvivl om, at usikkerheden er et mén fra barndommen, hvor faderens druk og pludselige død har sat sine spor. Peter Ingemann er fire år, da han en nat bliver vækket af larm fra sine forældres soveværelse ved siden af. Han tumler ud på gangen og ser, hvordan to Falckreddere slæber hans 100 kilo tunge far ud. Ude på gårdpladsen bliver faderen lagt i en ambulance, og da Peter ser den køre væk, stiller han sin mor et enkelt spørgsmål: ”Skal far dø?” Peter Ingemann mistede ikke sin far den nat, selv om faderen i en voldsom brandert havde skyllet en håndfuld sovepiller ned med sprut. Jette fra ""Farvel min elskede"" var afhængig af mad, men hun kom ud af sit misbrug – se hvordan på udeoghjemme.dk Faderen blev et primitivt monster Peter Ingemann nåede at få 29 år med sin far, og det har sat sig sine spor. På godt og ondt. I sin bog, Ingemanns Land, beskriver han helt ærligt og uden ynk sin opvækst med faderen. En mand, som i sine gode perioder kunne få de vildeste byggeeventyr til at blive til virkelighed. En kreativ og opfindsom far med en enorm viden, som han gavmildt øste ud af. Sjov, skæv, kærlig og fandenivoldsk. Egenskaber, som Peter sugede til sig, og som han bruger hver eneste dag. Men faderen havde også den anden side. – En gang imellem blev det hele bare pakket sammen til et primitivt monster, der drak to flasker vodka om dagen. Det var så sørgeligt at se. Som helt lille forstod jeg selvfølgelig ikke, hvad der skete. Men jeg forstod godt, at der var forskel på de to fædre, siger Peter. Peter sparkede betjent På trods af druk og svigt var Peter og hans far så tætte, at de op til faderens død sagtens kunne ringe sammen otte gange om dagen. Samtalerne startede altid, hvor den sidste sluttede uden at indlede med et hej eller et goddag. Far og søn hang sammen. Det har de altid gjort. Som den morgen, da Peter som niårig sad på bagsædet af faderens Volvo. Undervejs blev faderen stoppet af en politibil. Så startede den vildeste biljagt gennem det midtjyske. Det kunne let være endt helt galt. Godt gik det nu heller ikke. Jagten sluttede med, at Peters hidsige far rullede rundt og sloges med to betjente i en grøft. Peter græd, mens han løb ud af bilen. Da han så den ene betjent ligge oven på sin far, gjorde han præcis det, som han følte, var rigtigt. Han sparkede betjenten. Så hårdt han kunne. Malou Stellas mor Britta blev forladt som barn af sin mor, som prioriterede flasken, fortæller hun til udeoghjemme.dk Det endelige opgør med faderen Peter blev ved med at stå utrætteligt ved sin fars side, som årene gik. Også selv om faderen skuffede gang på gang. Ødelagde forældremøder. Satte ham i livsfare. Og gjorde hverdagen utryg. Alligevel blev Peter ved med at håbe på, at det snart holdt op. I dag er han ikke et øjeblik i tvivl om, at han meget tidligere skulle have sagt fra. Det skete først, da han selv blev far. Hans ældste datter Caroline skulle døbes, og da faderen kom, var han så fuld, at hans øjne svømmede. – Jeg vil ikke have dig her, sagde Peter koldt. – Der satte jeg grænsen. Nu handlede det ikke kun om mig, men også om min kone og mit barn. Det skulle han ikke få lov at ødelægge, siger Peter, som havde et opgør med sin far efterfølgende. Det var ubehageligt, men effektivt. Far kunne ikke klare 50 års tømmermænd – Han begyndte at gå i terapi, og vi fik et meget mere ligeværdigt forhold efter barnedåben. Jeg havde været medmisbruger for længe, og det er noget af det værste. Det gør jo, at man fastholder misbrugeren i det. I dag råder jeg andre til at være benhårde over for misbrugere i familien. Man skal vise dem, at de ikke har en familie, før de stopper. Tage børnebørnene fra dem. Skifte telefonnummer. Det er barsk, men det eneste, som hjælper. I terapien fik Peters far set sine dæmoner. Det var voldsomt. Men også nødvendigt. Desværre valgte han at stoppe terapien, netop da han havde åbnet op, og det fik fatale konsekvenser. – Han vågnede jo op til 50 års tømmermænd. Man skal være meget stærk for at stå imod det, som Peter siger. I juni 2002 begik Peters far selvmord.   ";Tirsdag, 9. april 2013
Gintberg bliver til ’Klaus på kanten’ i Norge; Programtitlen ’Gintberg på kanten’ er blevet til ’Klaus på kanten’, og i stedet for udkants-Danmark er det udkants-Norge, der bliver rejst tyndt, når norsk TV 2 i denne uge har premiere på DRs programformat, som de seneste år har gået både på DR1 og DR2. For første gang er det lykkedes for DR – i samarbejde med firmaet Banijay - at sælge formatet til Gintberg-programmerne, som de næste 12 uger i stedet bliver lavet til nordmændene af radio- og TV-værten Klaus Sonstad. I første udsendelse er han på antropologisk udflugt til øen Værøy i Lofoten, og ligesom Jan Gintberg slutter han sit besøg af med et stand up-show i forsamlingshuset. - Jeg synes, det er fantastisk, at det nu er lykkedes os at sælge et originalt format som ’Gintberg på kanten’, forklarer souschef Helene Aurø fra DR Salg. ’Gintberg på kanten’ har tidligere imponeret internationalt, da formatet i 2011 af det europæiske tv-samarbejde, EBU, blev kåret som ét af de tre bedste public service-formater på daværende tidspunkt. Og herhjemme blev Jan Gintberg, som selv har været med til at udvikle ideen til programmet sammen med en række medarbejdere hos DR Danmark, sidste år kåret som ’Bedste mandlige tv-vært’. Lige nu er det muligt at gense ’Gintberg på kanten’ på DR2 hver søndag klokken 21.30, og i denne uge besøger han Nysted på Lolland.  ;Tirsdag, 9. april 2013
Ditte Hansens mor rask efter dødsdom; Det er to år siden, Ditte Hansens mor på Rigshospitalet fik at vide, at hun kun havde et år tilbage at leve i. Derfor gik familien i gang med at tale om sidste fødselsdag, sidste jul og den slags. - Men hun blev bare ved med at leve og leve, og i dag er hun erklæret rask. Der er selvfølgelig ingen garantier, men de har sagt, at hun er safe. Jeg siger ikke, at det skyldes, at vi også har grinet meget, men det er ret sindssygt at tænke sig, at hun er kommet ud på den anden side. Sådan fortæller Ditte Hansen til magasinet Sundhed om det forløb, hendes familie har været igennem i forbindelse med den kræftsygdom, der ramte hendes mor. Forløbet har været hårdt, men har budt på lige så mange grin som tårer. - Der er noget, der swinger, når man kan det sammen, og man forstår det hele lidt bedre. Samtidig kan man også få lidt dårlig samvittighed ... hvorfor sidder vi her og griner over, hvordan du skal begraves? Det er helt vildt mærkeligt at grine af, men humoren kan jo også være en indgang til at snakke om de ting, der er så svære, siger Ditte Hansen. ;Mandag, 8. april 2013
Beatrice Palner er død; Den danske revy-skuespiller, sanger og værtshusholderske Beatrice Palner er død. Torsdag i sidste uge sov hun ind, efter en kort og forgæves kamp imod kræft. Beatrice Palner fik konstateret sygdommen i januar, men måtte hurtigt se i øjnene at den havde bredt sig, og at hun var uhelbredeligt syg. I tordags fik hun så fred, og på torsdag, den 11. april skal hun begraves i Christianskirken på Christianshavn hos præst Flemming Pless. Beatrice Palner var – udover revyer og film – kendt som den humørfulde værtinde på de fælles spillesteder, hun og hendes afdøde mand Ole Nezer i en årrække drev i København. Parret havde både Hygg-Inn og Nezers pianobar. Beatrice Palner efterlader sig to vokse sønner samt to børnebørn. ;Mandag, 8. april 2013
A Friend in London reduceret til en duo;" A Friend in London var indtil i weekenden et band bestående af Tim Schou, Esben Svane, Aske Bramming og Sebastian Olsen. Nu er der kun forsanger Tim Schou og guitarist Sebastian Olsen tilbage. A Friend in London fortæller, at Esben Svane, der er trommeslager, vil i gang med at udgive sin egen musik, mens bassisten Aske Bramming vil forfølge en drøm om at rejse rundt i verden. Bandet repræsenterede Danmark ved det internationale Melodi Grand Prix i Tyskjland i 2011 og fik en flot sjetteplads med Lise Cabbles sang ""A New Tomorrow"". ";Mandag, 8. april 2013
Margaret Thatcher er død; Efter nogle svære sidste år med senildemens og flere blødninger i hjernen døde den tidligere engelske premierminister Margaret Thatcher mandag. Hun blev 87 år gammel. Margaret Thatcher blev kendt som Jernladyen med håndtasken, der erobrede det højeste politiske embede i Storbritannien i 1979, hvor hun blev premierminister. Den post beholdt hun i 11 år. Mest bemærkelsesværdigt var hendes beslutning om at gå i krig mod Argentina om herredømmet over Falklandsøerne i 1982. Den krig vandt England og har siden forgiftet forholdet mellem de to lande. Margaret Thatcher døde som enke. Hun mistede sin mand Denis i 2003. ;Mandag, 8. april 2013
Rikke Hørlykke dyster på Gran Canaria; Rikke Hørlykke er glad for at have sagt ja til at medvirke i ”Mestrenes mester”, men efter en uge væk fra familien savner hun børnene. - Ja, det er lidt hårdt lige nu at være væk fra familien. Men der har også været udfordrende og sjovt at deltage indtil videre. Og spændende at lære de andre at kende og høre om deres vej til den karriere, de har nået, fortæller Rikke, da BILLED-BLADET møder hende på Gran Canaria, hvor optagelserne foregår. Rikke kæmper mod navne som Eskild Ebbesen, Poul Erik Høyer og en anden håndboldstjerne, Conny Hamann-Boeriths i de mange mentale og fysiske prøvelser, som deltagerne skal igennem for at komme i finalen. Her vil det så vise sig, hvem der er den mest alsidige atlet. - Jeg trængte selv til nye udfordringer, men det var et stort dilemma for mig at være væk så længe fra børnene og familien. Min mand syntes dog, jeg skulle benytte mig af chancen for at være med, smiler Rikke.  Hun har i år kunnet fejre kobberbryllup med Klavs Bruun Jørgensen med hvem hun har børnene Aksel Nikolas, 6 og Karla på 3 år. ;Mandag, 8. april 2013
Ørkenens Sønner i sorg over dødsfald;" Herrelogen Ørkenens Sønner har mistet et elsket medlem, nu hvor musikeren Ole Ousen er død af kræft. Ole Ousen, som var gift med skuespilleren Kirsten Olesen, var med på guitar i Ørkenens Sønner fra begyndelsen i 1991, så han efterlader et stort tomrum hos sine ørkenbrødre. - Det er utroligt sørgeligt. Selvfølgelig mest for Kirsten Olesen, der nu mister sin mand. 70 år er ingen alder. Det er alt for tidligt at forlade denne verden, siger Henrik Kofoed fra Ørkenens Sønner til BT. Før ørken-sønnernes seneste show ”Varm luft i kanal Grande” måtte Ousen melde fra på grund af sin sygdom - til savn for Oles kolleger. - Han var en stor humorist. Han havde den tørreste humor. Han kunne være helt utroligt uforskammet, uden at vi andre bemærkede noget. Først og fremmest var Ole en meget, meget dygtig musiker. Han var så hamrende musikalsk, en mand med en stor stilfornemmelse. Og så var han en god kammerat. Når det skete, at vi var lidt forsinkede op til showstart, var Ole klar til at underholde med sin banjo, indtil vi var klar. Som vi plejede at sige: ”Ole stå vagt med din banjo’. Det gjorde han. Han var ikke typen, der sagde, ""jeg er musiker og kun det"", siger Kofoed. ";Mandag, 8. april 2013
Kirsten Olesen har mistet sin mand; Cancer-sygdom, der for et par år siden tvang guitaristen Ole Ousen til at stoppe med at levere musikken til Ørkenens Sønner, var uhelbredelig. Det vidste både han og hans kone, 63-årige Kirsten Olesen. Ole Ousen kæmpede så længe og så godt han kunne, men måtte nu – i en alder af 70 år – opgive at kæmpe længere. I efteråret fortalte kongelig skuespiller Kirsten Olesen til SØNDAG, at cancersygdommen var en,  hendes mand skulle dø med, da den ikke kunne helbredes. Hun fortalte også, at det slider og er hårdt arbejde at være ramt af så alvorlig sygdom, men at hun følte sig privilegeret, fordi hun har et godt netværk, der stiller op og er der ligegyldigt hvor og hvornår. Et netværk, der uden tvivl også er der for Kirsten Olesen nu, hvor hun har mistet sin elskede. Kirsten Olesen og Ole Ousen var sammen i 38 år og giftede sig i 1997. ;Søndag, 7. april 2013
Anne Louise Hassing: Troede jeg skulle være dyrlæge; Vi kender Anne Louise Hassing som skuespiller i en lang række danske film, serier og fra teatret, men det lå faktisk ikke i kortene, at hun skulle ende som skuespiller. – Det lå slet ikke i kortene, at jeg skulle være skuespiller. Jeg mener - min far er læge, min mor er tandlæge, og selv troede jeg længe, at jeg skulle være dyrlæge, siger hun i et stort interview i SØNDAG. Men så skete der noget, da hun i 10. klasse fik rollen som Gerda i Snedronningen. – Da jeg stod dér på Skt. Ibs Skole i Horsens og sang som Gerda, mærkede jeg for første gang denne her følelse af, det her er bare fedt. Lige dér til skolens afslutningsfest mærkede jeg for alvor, det her er lige mig, fortæller Anne Louise Hassing. Søgte rolle i Nils Malmros’ film – og fik den Men hun skulle både nå at tage til USA som au pair og vende hjem igen og flytte til Aarhus og begynde at arbejde i en børnehave, før hun en dag hørte, at en veninde havde fået en rolle i en musical ude på Gjellerupscenen. – Jeg tog mod til mig og gik til audition på den næste forestilling, der hed Runaways, og blev optaget. Da arbejdede jeg stadig i børnehaven på Louisevej. Det gjorde jeg også, da jeg så en annonce i avisen, hvor de søgte piger til en Malmros-film. Jeg søgte ikke med det samme. Jeg var nervøs og tænkte, at det nok alligevel ikke er noget for mig. Men jeg blev overtalt. Og fik jo rollen. Men jeg lå søvnløs i mange nætter. Det var de nerver, siger hun. Det var mit held, at Nils valgte mig Her hentyder hun selvfølgelig til rollen i filminstruktør Nils Malmros’ film Kærlighedens smerte fra 1992, hun debuterede i en stor hovedrolle og gjorde det så fremragende, at hun fik både en Bodil-pris og en Robert for sin præstation uden at have været i nærheden af en skuespilleruddannelse. – Det er mit held, at Nils valgte mig. Jeg er sikker på, at mit liv ville have været helt anderledes, hvis jeg ikke have fået den rolle. Og ja, det var Nils, der valgte mig. Og ja, det var Nils, der bagefter sagde, at jeg selvfølgelig skulle gå videre på teaterskole, for han syntes, jeg havde et megatalent. Men når jeg tænker tilbage, var det trods alt mig selv, der valgte at gå til de auditions. Et eller andet drive må der alligevel have været, siger hun. LÆS OGSÅ: - Jeg blev dansktopstjerne ved et tilfælde. Læs hvilken feteret dansktopstjerne, der egentlig troede hun skulle være indretningsarkitekt – på soendag.dk ;Søndag, 7. april 2013
Bonderøven bliver ved på DR; Interessen for ”Bonderøven” i form af Frank Erichsen og livet på Kastanjegården, har aldrig været større, og til dem der ikke kan få nok af succes-programmet, er der godt nyt fra DR – programmet fortsætter også til efteråret. Der kommer ti nye afsnit til efteråret, røber redaktionschef Rikke Hedman, til bt.dk. - Frank skal i gang med det nye byggeri af hovedhuset, og det kommer til at fylde meget i næste sæson. Vi har ingen planer om at stoppe. Så længe der er en masse spændende at fortælle, der kan inspirere os til at finde ind til, hvad der er vigtigt i vores liv, bliver vi ved, siger Rikke Hedman, der har været med fra begyndelsen. Første serie om den unge bonderøv blev sendt i 2008, og siden er han og familien, der nu tæller to børn, godt på vej mod program nr. 100. ;Søndag, 7. april 2013
Jes Dorph og familien i byen; Champions League-værten Jes Dorph-Petersen og kæresten Louise Lehrmann ankom i sidste øjeblik til gallapremieren på musicalen Shrek i Forum i København. Jes havde svært ved at finde en parkeringsplads, og så blev Dorph & Co.s ankomst en af de sidste, før tæppet gik til en flot forestilling. Med sig i Forum havde Jes og Louise tre unge ledsagere – Jes’ 13-årige søn Jens Emil, og Louises to yngste børn Anne, ni år, og Gustav, ti år. I det hele taget var det en stor familieaften ved galla-festen i Forum, hvor flere af de inviterede VIP-gæster havde familie og venner med ind for at se musicalen om den grønne trold spillet af Niels Olsen. Søren Pilmark ankom således som en del af et familieselskab på otte, mens Uffe Ellemann førte sit familiehold på i alt syv stykker an. ;Lørdag, 6. april 2013
Maria Lucia festede med flotte fyre; Sangerinden spiller rollen som prinsesse Fiona, og sammen med  Niels Olsen i rollen som den grønne trold Shrek og ikke mindst Martin Brygmann i en lille omend betydelig rolle som grev Farquaad var hun en megasucces fra start til slut i Forum København, hvor forestillingen kører. Sammen med sine to musical-bejlere blev Maria Lucia hyldet efter en flot finale, hvor alle skuespillere var på scenen for at synge og danse, og hun må have følt sig på den grønne gren i selskab med både Olsen, Brygmann, Alexandre Villaume, Silas Holst, Szhirley og Julie Steincke, der alle er markante profiler i Shrek-showet. Galla-aftenen rundede Maria Lucia af med at nattefeste bag scenen sammen med sine to Shrek-mænd og flere af galla-gæsterne.     Foto: Hanne Juul/BILLED-BLADETFra scenen af Maria Lucia, Niels Olsen og Martin Brygmann  ;Lørdag, 6. april 2013
Mads Mikkelsen modtager ros og ris for ny rolle; Når serien ”Hannibal” i aften får premiere på amerikanske NBC, har den allerede en del odds imod sig, skriver Ekstra Bladet. Kanalen har nemlig valgt at sende serien kl. 22. 00, skønt al erfaring viser, at selv den bedste serie sendt på det sene tidspunkt, ikke holder længe.  Samtidig får Hannibal konkurrence fra andre krimiserier på andre kanaler i samme tidsrum, og ja så er der anmeldelserne, der trods en overvægt af de gode, kan få serien til at gå begge veje: Ifølge Ritzau roser New York Post Mads Mikkelsen for sin ”åleglatte” facade, og kalder ham perfekt i rollen som den onde doktor med hang til menneskekød, skriver dr.dk. USA Today vurderer at den danske skuespiller er god, men at hans accent kan blive en barriere. Toronto Sun roser Mikkelsen for at være tilpas uhyggelig, mens New York Times mener Mikkelsens version af kannibalen ligger alt for langt fra Anthony Hopkins. Det har dog aldrig været Mads Mikkelsens ambition at efterligne Anthony Hopkins, og i øvrigt spiller han med sine 47 år en noget yngre udgave af Hannibal Lecter. -Det ville være selvmord med det samme at efterligne Hopkins. Han gjorde det til perfektion, har Mads Mikkelsen tidligere sagt om sin amerikanske kollegas præstation. Og han tilføjer at målet er, at karakteren ud over at være uhyggelig også skal være menneskelig. Om Mads Mikkelsen får en menneskelig modtagelse af amerikanerne i sin rolle som Hannibal, må de næste uger give svar på… ;Fredag, 5. april 2013
Jackie Navarro vil have Zangenbergs læber; I denne uges Se og Hør, viser bladet billeder af skuespilleren Julie Zangenbergs svulmende læber. Billeder som Zangenberg selv har lagt på Instagram. Skønhedseksperten Kim Nova kalder læberne ”godt arbejde”, og det er den tidligere nøgenmodel Jackie Navarro enig i. Faktisk er hun så imponeret over skuespillerens trutmund, at hun vil have lavet de samme læber selv , så snart hun har født sit andet barn – om to måneder. I en facebook-samtale mellem skønhedseksperten Kim Nova og Jackie Navarro, udtrykker hun sin begejstring for Julies læber, og proklamerer at hun, vil have sine forstørret, så snart det er muligt. Kim Navarro råder hende til først at få overstået amme-perioden, og gør yderligere opmærksom på, at læber i Julie Zangenbergs størrrelse koster ca. 4200 kr.! Hjemme hos Julie Zangenberg smiler skuespillerens velformede læber formentligt smigret over reaktionerne på hendes Instagram-billeder. I hvertfald sætter hun tvivl ved, om hendes læber skulle være kunstige ved på Twitter at skrive: ”Godt arbejde, siger en ekspert om mine læber. Tak og den sender jeg videre til min mor og far”. Tilbage er altså spørgsmålet, om Julies forældre har betalt for de nye læber, eller om de fra naturens hånd er skabt så forbilledelige… ;Fredag, 5. april 2013
Nu afsoner Amalie sin samfundstjeneste; Amalie blev tilkendt 60 dages betinget fængsel og 60 timers samfundstjeneste for at have løjet i retten i forbindelse med voldssagen mod ekskæresten Peter Birch. Tiden er nu kommet til at afsone nogle af de 60 timers samfundstjeneste og dem begyndte hun på torsdag morgen. - Det er første gang i dag. Jeg laver havearbejde – kører på havetraktor og samler blade op og sådan noget, fortæller Amalie til seoghoer.dk. Amalie havde dog håbet på et blødere arbejde og konstaterer over for seoghoer.dk, at hun har fået et mandejob. - Jeg bad om at komme i en børnehave eller noget udenfor, hvor jeg kunne være aktiv fysisk. Nu har jeg fået sådan et rigtigt mandejob, fniser hun. ;Fredag, 5. april 2013
Susanne Bier bag ny amerikansk film; Susanne Bier har for alvor fået gang i sin amerikanske filminstruktør-karriere. Hun skal nu i gang med sin tredje amerikanske film, efter hun debuterede med” Things we lost in the fire” i 2007. Snart kommer ”Serena”, der har Jennifer Lawrence og Bradley Cooper i hovedrollerne, og Biers næste projekt bliver også amerikansk. Der bliver tale om en filmatisering af den erotiske bestsellerroman ”This beautyful life”, som er skrevet af Helen Schulman. Det skriver Filmmagasinet Ekkofilm. Historien omhandler den 15-årige Jake, der får tilsendt en video med saftige billeder af den 13-årige beundrer Daisy. Billederne ender i tabloidpressen og både de to teenagere og deres familier rystes. Forfatteren bag bogen er mere end tilfreds med, at det bliver danske Susanne Bier, der skal instruere filmen, for Susanne har forstået hvad det er, bogen handler om, siger forfatteren. -Da vi mødtes, følte jeg, Susanne Bier forstod bogen uperfekte karakterer, der er forblændet af kærligheden. Hun er en førsteklasses instruktør, og det bliver en ære at arbejde med hende, siger Helen Schulman til Commingsoon.net. ;Fredag, 5. april 2013
Sarah Louise afslører sit barns køn; Sarah Louise er lykkelig for at være gravid igen, og afslører nu på sin blog, med billeder af lyserødt tyl-skørt og andre lyserøde effekter samt lyserøde børneværelser, at det denne gang er en pige hun venter. -I kan nok næsten gætte ud fra farverne, at vi skal have en pige, skriver Sarah Louise til sine læsere og fortsætter:  -Det er lige det, jeg har drømt om. At få både en dreng og en pige. Det bliver hårdt ad H… til, men vi skal nok klare den. Det er kun otte måneder siden, Sarah Louise blev mor til sønnen Albert, og om et lille halvt års tid, skal han så være storebror. Navnet på lillesøster er ifølge hendes mor allerede fundet, men det skal holdes hemmeligt lidt endnu. Sarah Louise har fået taget fine 3D scanningsbilleder af sin lille datter, som, hun mener, ligger og smiler til kamaraet. Billederne kan ses på hendes blog Sarahlouise.dk ;Fredag, 5. april 2013
Morten Stigs kone skal redde TV 2; Det er seks år siden Anne Engdal i vrede forlod sit job som programplanchef på TV2, fordi Kanalens nye direktør Per Mikael Jensen under hendes barsel havde frataget hende store ansvarsområder. Og det var næsten samtidig med at hendes mand, TV2 Sportens daværende ankermand Morten Stig Christensen, også sagde farvel, formentligt også grundet uoverensstemmelser med den nye direktør  -gik gisningerne på dengang.   På Anne Engdals område blev det Palle Strøm, der blev ansvarlig for TV2s programmer. De sidste to år har seertallene dog svigtet og Palle Strøm er nu afskediget –til fordel for Anne Engdal, der er tilbage i stolen.  Hun har siden 2012 været på DR, der på TV2s bekostning har haft stor fremgang de sidste år, så TV2 har gjort et scoop ved at få fru Stig Christensen retur. Om at skulle skaffe seerne tilbage til TV2 siger Anne Engdal: -Vi skal ville danskerne noget med programfladen. Jeg vil kigge på det, der ikke gør en forskel.  TV2 har været i en nedadgående kurve. Nu skal der skabes ny begejstring og tro på, at der kommer en ny tid, siger Anne Engdal Stig Christensen til Politiken.   ;Torsdag, 4. april 2013
Er du Danmarks næste Topmodel?; ”Danmarks næste Topmodel” skal kåres, men inden programmet ruller over TV-skærmen i de danske stuer, skal model-kandidaterne findes. Nu opfordrer Kanal 4 alle unge piger til at stille op - Kom ind i Magasin og bliv Topmodel! Kanal 4 ruller catwalken ud og opfordrer alle piger over 15 år med internationalt modelpotentiale om at møde op og gribe chancen for at blive blandt det eksklusive finalefelt, der skal kæmpe om den eftertragtede titel som ”Danmarks næste Topmodel”. Men først skal de udvalgte piger gennemgå fem ugers intensiv og uvurderlig ”boot camp” med modelbranchens topfolk, så de kan lære at repræsentere Danmark på den internationale modelscene. Så hvis du er pige, min. 15 år og kan stå til rådighed fra medio maj til juni, så mød op i Magasin og posér på catwalken – hvem ved måske vælger de DIG! ”Danmarks næste Topmodel” kan opleves på Kanal 4 til efteråret. Datoerne er som følger: Odense 8. april kl. 15-18, Magasin, Vestergade 20Aarhus 9. april kl. 15-18, Magasin, Immervad 2-8 Aalborg10. april kl. 15-18, Magasin, Loften, Algade 5 København12. april kl. 15-18, Magasin, Kgs Nytorv 13 København20. april kl. 12-15, Magasin, Kgs Nytorv 13 ;Torsdag, 4. april 2013
Hvad nu! Er Gustav til piger?; Gustav Salinas, der er kendt for sin medvirken i blandt andet reality-programmet ”For lækker til love” og ikke mindst for sin meget feminine optræden, er nu blevet i tvivl om sin sexualitet. Hidtil har der ellers hverken hos Gustav selv eller hos andre hersket tvivl om, at han er til mænd, men nu har en clairvoyant alligevel bragt ham lidt ud af fatning. I hvert fald har han fået at vide, at han bør udforske sin seksualitet. Det skriver Ekstra Bladet. -Måske er det kun en periode, jeg har haft som bøsse, siger han til en forbløffet ven i aftenens udgave af ”For lækker til love”.  –Måske står jeg op i morgen og vil have fisse, uddyber han muntert. Reality stjernen har dog endnu ikke kastet sig ud i et forsøg på at score en pige, der er lækker nok til ham, men det skal da prøves en dag, forsikrer han, for man skal ikke fucke med en spåkone, som han siger! ;Torsdag, 4. april 2013
Lotte Friis vil have en stor mand; Det er ikke nemt at være Lotte Friis i Frankrig, når det gælder om at finde en mand. De franske mænd, hun er løbet på, er ikke så høje, og samtidig er de lidt for feminine, fortæller hun til seoghor.dk. Det er nu heller ikke derfor, den 25-årige svømmepige er taget til Nice i sydfrankrig. Det er for at svømmetræne, men derfor ville det da ikke være uvelkomment, hvis hun kunne finde en kæreste i det sydfranske. -Alle bliver ved at sige, at jeg skal få en fransk kæreste, så jeg kan lære fransk ordentligt, men jeg er nu nok mest til danske mænd. Det vigtigste er jo, at han er sød og rar. Men han skal også helst være høj, da jeg selv er ret høj og muskuløs, og så er udvalget altså ikke så stort, griner 183 cm høje Lotte Friis. ;Torsdag, 4. april 2013
Tom Cruise vil ud i rummet; Tom Cruise ville ikke have det fjerneste imod at betale de ca. 1,1 million kroner, det koster at komme en tur ud i rummet. Og han ville elske at løbe på mærkelige rumvæsner derude, for han mener bestemt de må eksisterer, skriver The Sun. Den amerikanske skuespiller har fået interessen for en tur i rummet efter indspilningerne af filmen ”Oblivion”, hvor han spiller et af de eneste mennesker tilbage, efter at rumvæsener næsten har ødelagt jorden. Allerede som barn havde Cruise en drøm om, at det en dag ville være muligt at rejse til fjerne planeter, så det gør han gerne, hvis muligheden byder sig. Han understreger dog, at han lige vil lade andre tage turen først. Blot for at være sikker på, hvad han går ind til. ;Torsdag, 4. april 2013
Mikkel Beha vært i nyt TV 2-program; Mikkel Beha Erichsen er netop taget en måned til Gran Canaria som vært i TV 2s kommende program ”Mestrenes mester”. Her dyster Rikke Hørlykke, Eskild Ebbesen, Poul Erik Høyer og otte andre sportsstjerner mod hinanden og testes i hårde udfordringer i kampen om at vise, hvem der er den mest alsidige atlet og for at få afgørelsen én gang for alle: Hvem er ”Mestrenes mester”? Programmet får premiere til efteråret. De øvrige sportsnavne er Henrik Larsen, Allan Simonsen, Conny Hamann-Boeriths, Kristine Roug, Dan Frost, Jesper Bank, Renata P. Nielsen og Mads Larsen. ;Torsdag, 4. april 2013
Rasmus Seebach har fået kæreste; Efter længere tid som single har hjerteknuseren og sangeren Rasmus Seebach nu fundet kvinden i sit liv. Ifølge SE og HØR har Rasmus Seebach forelsket sig i den unge, smukke jurastuderende Julie Teglhus på 20 år. Dermed kan han glæde sig over ikke bare at have stor succes med sin musik, men også på kærlighedsfronten. - Jeg kan bekræfte, at Rasmus er sammen med Julie, og de er glade for hinanden. Resten hører privatlivet til, lyder det fra Rasmus Seebachs manager Nicolaj Bundesen, da BILLED-BLADET taler med ham. Ifølge SE og HØR mødte den 33-årige sanger sin kæreste tilbage i december, og siden er de ikke veget fra hinandens side. For tiden har Rasmus Seebach travlt med at skrive sange til sit nye album der udkommer i november. ;Onsdag, 3. april 2013
Annette Heick synes Blachman er befriende; Mens de fleste andre har travlt med at hagle Thomas Blachmans selvsmagende og delvist umodne DR2-program ”Blachman” ned, ytrer entertainer Annette Heick i BT, at hun fandt det nytænkende program ganske ”befriende”. I programmet, hvor Thomas Blachman og en inviteret mandlig gæst sidder og diskuterer kroppen på den nøgne kvinde, der står tavst foran dem, er der lagt op til at vandene deles, men de kritiske vurderinger af programmet har klart været i overtal, mens Annette Heick står forholdsvis alene med sin anerkendelse af ”Blachman”.  -På stripklubber , hvor der er skummelt og mørkt, kigger mænd i alle aldre på nøgne kvindekroppe. Hvorfor skal vi pakke det ind og gemme det væk og kalde det klamt og ulækkert.  Jeg var måske blevet forarget, hvis det var en 16-årig pige, der havde stået der, men det var jo modne, naturlige kvinder. Jeg synes, det var befriende, siger Annette Heick om programmet. Blandt de kritiske røster er blandt andre erhvervsmanden Asger Aamund, der følte de to mænd i programmet, talte som to børn, der leger læge. -Jeg var rystet over, hvordan en voksen mand som Blachman (han blev 50 år på premieredagen, red.), kunne tale om at gå ind i tissekonen på den rigtige måde. De virkede som to skoledrenge, der sad og vred sig på en nålepude, som om de var bange for den smukke kvindes nøgenhed, siger Asger Aamund til BT. ;Onsdag, 3. april 2013
Jens Veggerby sætter boligen ned i pris; Eks-cykelrytteren, Jens Veggerby, har nu valgt at slå 400.000 kr. af prisen på hans og fru Nataschas engelske rækkehus i Klampenborg nord for København. Dermed er parrets bolig nede på den nette sum af 12,5 millioner kroner, men ved køb af det gennemrenoverede fire etagers rækkehus, har man så også en yderst velholdt bolig, der er lige til at rykke ind i, skriver SeogHør.dk Parrets hus har været til salg i nogle år, og nu prøver familien altså at slå yderligere af prisen i håb om, at flere potentielle købere vil vise interesse. Det er otte år siden Veggerby købte sit engelske rækkehus -tæt på stranden, S-togstationen og Dyrehaven for 6.150.000 kr. Siden blev boligen gennemrenoveret og da boligpriserne var på sit højeste stod eks-cykelrytterens hus til salg for 16.000.000 kr. Prisen i dag er 12,5 millioner og boligen er ideel for den store familie, der får 214 kvardratmeter at boltre sig på, foruden det store spisekøkken i kælderen og ikke mindst den store private tagterasse, der har kig til både skov og sund. Se Veggerbys rækkehus her   ;Onsdag, 3. april 2013
Angelina Jolie hjælper børn i nød; Er der noget, der ligger skuespilleren Angelina Jolies hjerte nært, er det at hjælpe børn i nød. Og nu gør hun det igen. Det skriver eb.dk.  Verdensstjernen har denne gang valgt at donere en stor sum penge til et af de mange fattige områder i Afghanistan med henblik på at åbne en grundskole kun for piger. Og det er Angelinas mål, at der skal åbne mange tilsvarende institutioner og skoler af samme slags rundt omkring i det krigshærgede land. Der er allerede åbnet en skole uden for hovedstaden Kabul, og det faktum at mellem 200 og 300 piger allerede nu er ved at uddanne sig, har efter sigende vist sig at have en enorm indflydelse på lokalsamfundet og dets genopbygning efter Talibans terror. Angelinas penge kommer dels fra honoreringen af hendes mange roller på film, men også hendes nye smukkekollektion ”The style of Jolie” skal bidrage til skoleprojekterne. Det er hendes plan at hele overskuddet fra smykkekollektionerne skal bruges i den gode sags tjeneste. - Ud over at opnå kunstnerisk tilfredsstillelse ved at designe disse smykker, bliver jeg inspireret af at vide, at vores arbejde tjener det  formål at hjælpe børn i nød, siger Angelina Jolie til E! News. ;Onsdag, 3. april 2013
Pierce Brosnan sendte tanker til sin afdøde kone ; Pierce Brosnan, der spillede med i Susanne Biers film ”Den skaldede frisør”, fortæller nu i Daily mail, at filmen ledte hans tanker hen på hans nu afdøde kone, Casssandra. Det skriver Ekstra Bladet. I filmen spiller Brosnan forretningsmanden, der har en romance med frisøren (Trine Dyrholm), der er ved at komme sig oven på sin kræftsygdom. Pierce Brosnan havde i det virkelige liv kræft tæt inde på livet, da han i 1991 mistede sin kun 41-årige kone til den frygtede sygdom. Det var dog ikke noget, han diskuterede med sin medspiller, Trine Dyrholm, under optagelserne til filmen, men han ligger ikke skjul på, at oplevelserne omkring hans kones sygdom og død har givet ar på sjælen. -Det vil altid være en del af dit liv. Det bliver en uudslettelig del af ens psyke at se nogen, man elsker blive ædt op bid for bid af den frygtelige sygdom, siger Brosnan. ;Onsdag, 3. april 2013
Nyt Zulu Djævleræs med farlig fart; Det er hverken for tøsedrenge eller piger i den nye omgang ”Zulu Djævleræs”, der sendes fra på mandag 8. april. Den nye sæson, der allerede er optaget, byder på både sjove, søde og ikke mindst nervepirrende farlige situationer. BILLED-BLADET var med på Nysum-banen i Nordjylland og fulgte optagelserne af program nummer to, der bliver sendt mandag 15. april. Uden at røbe for meget, kan vi godt afsløre, at blandt andre Sophie Fjellvang-Sølling og hendes køremakker, Morten Remar, giver den max gas i program to. I debutprogrammet på mandag den 8. april, er blandt andre genganger-parret, TV-vært Bubber og skuespiller Stephanie Leon - der deltog i både første og fjerde Zulu-sæson - tilbage i ræset. Med igen er også dygtige, smukke Lisbeth Østergaard, som bestyrer værtsrollen. Josephine af Rosenborg, Marie Egede, Basim og Wafande er også bag rattet i djævlebilerne på mandag 8. april. I program to kan man - udover Sophie Fjellvang-Sølling og Morten Remar, også glæde sig til at se blandt andre, Anja Steensig, der afslører, at der bag det milde, feminine ydre gemmer sig den ondeste racer-djævel. Og Eva Nabe Poulsen an opleves i semifinalen. I året ”Zulu Djævleræs” er det ikke kun trofæer og håneret, de glade amatørræser-kørere kæmper om. Det er i høj grad også de eftertragtede pladser på det danske landshold. Det holdt der skal vinde den pokal tilbage, som nordmændene stjal fra os sidste år. Den kamp vil blive udspillet i en tre timers dyst, der finder sted på Nysum-banen i slutningen af maj måned 2013. ;Onsdag, 3. april 2013
Sonja Richter spiller over for Meryl Streep; Ifølge filmmagasinet Ekko skal Sonja Richter spille over for Meryl Streep i ”The Horsemen”. De danske mænd har allerede indtaget filmlærredet på internationale film og især Ulrich Thomsen, Mads Mikkelsen, Nicolas Bro og Nicolaj Coster-Waldau har gjort det godt i udenlandske film og TV-serier. Den 39-årige skuespiller får sin amerikanske debut i filmen ”The Homesman”, hvor hun spiller over for en række særdeles prominente Hollywood-stjerner. Tommy Lee Jones, Meryl Streep og Hilary Swank, der tilsammen har vundet seks Oscars, skriver filmmagasinet Ekko.   Fakta om Sonja RichterFødt 4. januar 1974 - student fra Aarhus Katedralskole, og uddannet fra Odense Teater i 1999. Hun har siden været knyttet til en række andre teatre, herunder Aveny Teatret, Betty Nansen Teatret, Østre Gasværk Teater og i høj grad Det kongelige Teater. På TV har hun bl.a. kunnet opleves i serierne Rejseholdet, Hotellet, Forsvar, Ørnen og Forestillinger. I 2007 modtog hun Kronprinsparrets Kulturpris. Kilde: wikipedia ;Tirsdag, 2. april 2013
Thomas Blachman 50 år i dag; Det er først indenfor de sidste år -efter at han er blevet fast inventar i seermagneten X-Faktor- at danskerne er blevet bekendt med, at vi har en Thomas Blachman her i landet. Manden med de markante –gerne provokerende- meninger, de anderledes ideer og i den grad X-faktor, har for alvor slået igennem i offentligheden. På godt og ondt. Han er manden de fleste har en mening om, og især er han kendt –og frygtet- for at sige sin mening, præcis som den er. I aften debuterer han med eget TV-program på DR2. Han er ide-manden bag et koncept, som ifølge ham selv ikke er set tidligere -i verden! Programmet bliver med ham som vært, en inviteret mandlig gæst, og en tilstedeværende nøgen kvinde, hvis krop skal diskuteres af de to mænd! Programmet har på forhånd fået masser af omtale i pressen. Ikke mindst er det diskuteret, om Blachman formår at provokere med sit nye program, eller om det blot er gammelt vin på nye flasker. Aftenens udsendelse er optaget på forhånd, så fødselaren har frit spil på sin 50 års dag. Dog har han hidtil fastholdt, at en eventuel fest først vil finde sted senere. ;Tirsdag, 2. april 2013
Troels Kløvedal fylder 70 år i dag; I dag kan forfatteren og eventyreren Troels Kløvedal fejre sin 70 års fødselsdag på sin elskede bondegård ved Ebletoft. For det er her han holder til, hvis ikke han er ude i verden for at sejle, opleve og skrive historier. Troels Kløvedal har om nogen været med til at gøde danskernes drømme om et eventyrligt liv på verdenshavene. For 35 år siden blev hans første bog Kærligheden, kildevandet og det blå ocean revet ned fra hylderne, og siden er det blevet til en lang række farverige skildringer af hippelivet på sejlskibet Nordkaperen, som Kløvedal havde med gode venner, og som han ivrigt benyttede i sin jagt på nye eventyr. Her har hans utal af kvinder og børn og skiftende besætningsmedlemmer været med, og sågar den danske befolkning var med, da Kløvedal i en periode lavede TV-programmer om sin færden med Nordkaperne og co. Hans fortælleevne og hans ægte interesse og engagement i verdens forskellige folkeslag og kulturer har gjort både hans bøger og udsendelser til ”bestsellere” hos danskerne. Når Troels Kløvedal i dag fylder 70 år, glæder han sig stadig over tilværelsen og dens mange muligheder. Han har tidligere sagt, at han ville have sin folkepension udbetalt, når han blev 70, men at tro det er ensbetydende med, at den evige hippie er gået i land for kun at nyde livet på sin bondegård, er næppe en teori, der holder. Troels Kløvedal har altid gjort, hvad han havde lyst til, og som ung vidste han i hvert fald, at der var tre ting, han ville i sit liv: Sejle jorden rundt, skrive et digt og elske de dejligste piger på jorden og få børn med de allerdejligste. Han har med egne ord opnået det hele –hvilket dog ikke er ensbetydende med at noget er slut endnu ….   ;Tirsdag, 2. april 2013
Mike Tramp føler sig hjemløs; Legendariske Mike Tramp fra det hedengangne Mabel er på trappene med sit nye soloalbum ”Cobblestone Street”, der er opkaldt efter hans barndoms gade på Vesterbro i København. Og det er med blandede følelser den gamle Vesterbro-dreng kigger på bydelen i dag. Det fortæller han til Ekstra Bladet. -Jeg føler mig fucking hjemløs, siger han til avisen. For intet er på Vesterbro, som det var engang. I dag er der pænt og nydeligt med designerbutikker og velkæmmede fællesområder, hvor folk kan spise deres fetasalat. Mit Danmark er på mange måder væk, men jeg elsker det alligevel, siger han. Lige nu bor Mike Tramp for en kort bemærkning på hans brors lille landsted ved Slagelse, men en stor del af hans liv foregår på landevejen. Han har netop overstået en udsolgt turné i Frankrig og Spanien, snart står den på en to-måneders turné i USA. Han har en søn (fra et tidligere forhold) i Australien, og i Indonesien sidder hans nuværende kone og to børn, som han også opholder sig hos -indimellem. Og også her kan han føle sig hjemløs. -Jeg vidste fra begyndelsen, at Indonesien ikke var et land, jeg ville bo i længe, siger Mike Tramp, der på mange måder lever et hårdt liv, men selv styrer det, som han siger. At han og hans kone er fra to forskellige kulturer, hvor hun beder, mens han spiller guitar, er også specielt, og forholdet har sine op- og nedture. Det er præget af jalousi og usikkerhed, men der er ikke tale om skilsmisse. Vi gør begge vores bedste, siger han, der også i den kommende tid har masser af koncerter verden over. ;Tirsdag, 2. april 2013
Birthe Neumann: Alderdommen er ikke forfærdelig og skræmmende; Skuespilleren Birthe Neumann har passeret de 60 – faktisk nærmer hun sig hvad man vil kalde midten af 60’erne – men bare fordi man bliver ældre, så er det altså ikke et fattigt eller forfærdeligt liv man lever, understreger hun i et interview i SØNDAG. - Jeg læste på et tidspunkt en kronik i Politiken af læge Tage Voss, hvor han skrev om at blive gammel. Han er i 90’erne og er altså højt oppe i årene, men ifølge ham var der absolut intet godt at sige om at blive gammel. Allerede fra man går ind i 60’erne, begynder et helvede, og fra da af bliver det kun værre og værre, siger Birthe Neumann og fortsætter: - Det var så sørgeligt at læse. Og jeg fik sådan lyst til at tage til genmæle og sige: Ja, sådan er det for nogle, desværre. Men det gælder altså ikke for alle, siger hun. Livet i alderdommen er rigere og fyldigere For spørger man Birthe Neumann så er alderdommen på ingen måder skræmmende og forfærdelig. Nærmere tværtimod. - Jeg synes tværtimod, der er mange ting, der bliver rigere, fyldigere og bedre, når man bliver ældre. Det er noget vrøvl, at alderdommen skulle være så forfærdelig og skræmmende, siger hun. Selv kan hun se tilbage på sin mor og finde en inspiration i et af morens daglige ritualer. - Jeg kan da huske, hvordan min egen mor – som for øvrigt hverken løb eller gik i motionscenter – sagde, da hun var 80: »Hver eneste morgen vågner jeg og tænker: Hvor er jeg heldig. Jeg får en dag til!«. Dengang tænkte jeg, at det var noget mærkeligt noget at sige. Men i dag forstår jeg hende, siger hun. Fordi det lakker mod enden sætter man pris på dagen – Det gode ved alderen er, at netop fordi du er blevet så gammel, og fordi det lakker så meget mod enden, er du nødt til at tænke, eller du kommer til at tænke: Hvor det dog fantastisk at være her, siger hun. Birthe Neumann erkender dog, at alderen og alderdommen ikke er gået ubemærket forbi hendes krop. - Selvfølgelig kan jeg både se og mærke, at jeg er blevet ældre. Der er ting, jeg ikke magter på samme måde mere, men heller ikke gider på samme måde mere. Og det med at få rynker, det synes jeg heller ikke længere er så slemt. Jeg er nået dertil, hvor jeg på sin vis synes, det er ret hyggeligt, siger hun. LÆS OGSÅ: Helle Thorning-Schmidt afslører, hvordan hun holder sig i form, og hvordan hun overhovedet får tid til motion LÆS OGSÅ: Ulla Henningsen, der er kendt som Iben i Matador, er 61, og hun har intet ønske om at være 30 igen. Læs hvorfor lige her! ;Tirsdag, 2. april 2013
Robbie Williams jagter spøgelser; Det er hans mangeårige ven og kollega, sangeren Meat Loaf, der har fået Robbie Williams med på ideen om at søge efter den gamle stumfilm-skuespiller, Charlie Chaplins, ånd. Meat Loaf ved, at Robbie har stor interesse for spøgelser og ufoer, og nu har han inviteret vennen med på spøgelsesjagt. -Folk mener, jeg er tosset, men det er jeg altså ikke, siger Meat Loaf. Lige siden jeg var barn, har jeg følt en forbindelse til den åndelige verden. Nogle mennesker er bare mere åbne for den slags end andre. Jeg har talt med både min mor og min bedstemor efter deres død, og min mor svarede mig, fortæller Meat Loaf. Han og Robbie Williams har planer om at søge efter Charlie Chaplins ånd i de gamle A&M recording studios i Los Angeles. Herunder: Meat Loaf.  ;Tirsdag, 2. april 2013
Heidi Klum reddede sin søn fra druknedøden; Den tidligere supermodel Heidi Klum fik sig noget af en forskrækkelse, da hun i påsken var med sine fire børn i alderen tre til otte år og hendes kæreste -og tidligere bodyguard- Martin Kristen på ferie på Hawaii. Det skriver Ekstra Bladet. Opholdet på det eksotiske feriested, der ikke mindst er kendt for sine imponerende surferbølger, kunne have endt tragisk, hvis det ikke var fordi en snarrådig Heidi Klum havde handlet hurtigt, da en stor bølge overmandede hendes næstældste søn, Henry, på syv år.   Sammen med to barnepiger var Henry ude at svømme ud for Hawaiis hoved-ø, Oahu, da en kraftig bølge trak dem alle ned under vandet og fik dem til at miste orienteringen. Heldigvis havde både Heidi Klum og hendes kæreste set bølgen, og kunne derfor hurtigt komme de tre til undsætning. Alligevel var episoden en ubehagelig oplevelse for den tidligere model: -Jeg blev selvfølgelig angst for mit barn og alle andre i vandet. Men heldigvis er min søn en god svømmer og fik reddet sig selv i land. Vi fik alle i sikkerhed, fortæller Klum til US Weekly. ;Tirsdag, 2. april 2013
Nabiha tog et dykkercertifikat på Bali; I et interview med Politiken fortæller den dygtige sanger, at ferier er vigtige for hende. - Jeg sparer ikke på ferier. I slutningen af 2012 kiggede jeg i kalenderen og fandt ud af, at jeg ikke havde holdt ferie i over et år. Selv om det er helt fantastisk at lave det, jeg brænder for, har jeg brug for at tage noget tid ud, så jeg blev nødt til at skemalægge en ferie. Og rejsen foregår helst alene, forklarer Nabiha. - I hverdagen er jeg meget sammen med andre, og det holder jeg af, men det er sundt for mig at være alene, trække stikket ud og få tænkt nogle ting igennem. Jeg synes, det er rart at kunne mærke efter, om jeg er på rette vej i mit liv, fortæller Nabiha, og tilføjer: - Jeg købte en ferie til Bali og rejste rundt alene. Jeg kan godt lide at rejse alene, og har en liste over ting, jeg gerne vil opleve i mit liv. En af dem er at lære at dykke, for jeg er ikke helt stærk som svømmer og vil gerne udfordre mig selv. Så jeg tog et dykkercertifikat på Bali. Det var fantastisk og en meget befriende fornemmelse at kunne trække vejret under vandet - i en fantastisk og farverig verden. Nabiha er både sangskriver og sangerinde med rødder fra Danmark, Mali, Marokko og Gambia. Hun har netop udgivet sit nye album ”Mind the Gap”. ;Mandag, 1. april 2013
Jørgen de Mylius modtager ærespris; I januar kunne Jørgen de Mylius fejre, at han havde siddet ved mikrofonen på DR i 50 år, og søndag aften fik den garvede radiomand og DJ endnu mere at fejre. Ved Danish Deejay Awards i Ballerup Super Arena fik 67-årige Mylle nemlig tildelt aftenens mest fornemme pris, “Kim Schumachers DeeJay-Pris” - opkaldt efter radio- og TV-værten, der døde af AIDS i 1990. - Jørgen de Mylius tildeles af Danish DeeJay Awards æresprisen for sit utrættelige arbejde med at udbrede og formidle musikken til alle, og for at have lagt de første grundsten til formidlingen af ungdomskulturen og musikken i de danske medier – og dermed også DJ-kulturen, lød begrundelsen blandt andet ved prisuddelingen. Det var to tidligere vindere af æresprisen, Katrine Ring og Phase 5, der overrakte Jørgen de Mylius statuetten, mens tusindvis af unge tilskuere klappede og hujede i salen. På trods af sin alder kan Mylle stadig findes bag DJ-pulten rundt om i landet på natklubber og diskoteker, hvor han nærmest er blevet en kultfigur blandt de helt unge festglade danskere. ;Mandag, 1. april 2013
Mathilde Falchs ærlige brev til sin far; Som datter af den kendte musiker Michael Falch, har det ikke altid været lige let for Mathilde, der måtte erkende, at hendes far, trods stjernestatus, blot er et helt almindeligt menneske. I et personligt brev til sin far, bragt i ALT for damerne, skriver 23-årige Mathilde, der ligesom sin far har valgt musikkens vej, hvordan det har været at vokse op med sin berømte far, der til tider havde et alkoholmisbrug. - Alle børn synes nok, at deres forældre er superstjerner på et tidspunkt, men når alle andre omkring mig også syntes, du var fantastisk, endte jeg nærmest med at forgude dig, skriver Mathilde og fortæller ærligt videre: - Derfor var det lidt et slag for mig, da jeg fandt ud af, at du bare var et normalt menneske. At der var noget, du ikke kunne klare på egen hånd. I dag har Michael Falch været ædru i 10 år, og det gør hans datter stolt, men i begyndelsen var det svært for hende at erkende farens misbrug. - Da dit misbrug tog til, vidste jeg aldrig rigtig, hvad der skulle ske. Selv om der ikke var mangel på kærlighed, var det et til tider uroligt hjem at vokse op i, og din sygdom tvang mig til at blive stor i en hurtig fart. Jeg var ofte bekymret, når du var væk fra hjemmet. Jeg følte, at jeg havde et ansvar for hele familien og var samtidig bange for, at jeg ville fylde for meget, hvis jeg fortalte om mine følelser - også selv om der i virkeligheden var plads til dem. Mathilde og Michael Falch står i dag styrket oven på den svære tid og Mathilde er taknemmelig for hvad de har sammen. - Vores familie har haft det svært, men det skal ikke skille os ad. Vores forhold er stadig godt, og jeg er taknemmelig for det. ;Mandag, 1. april 2013
Caroline Boserup: En kæmpe frihed at være alene; Sidst vi så Caroline Boserup på skærmen, var for fem år siden. Da valgte hun nemlig at forlade TV 2 Nyhederne, efter hun havde været et fast ansigt i nyhedsstrømmen i ni år. Året før var hun blevet skilt fra sin mand og kollega Rasmus Tantholt. Hun indrømmer i et interview med Søndag, at skilsmissen spillede ind på jobskiftet, men at det ikke var den, der afgjorde det. - Jeg kan huske, jeg sad og fortalte om isbjørnen Knut nede i Berlins Zoo. En historie, der ind imellem fyldte sindssygt meget i nyhedsfladerne, og hvor jeg tænkte: Vi kunne måske også prøve at flytte fokus til Afrika og mere relevante historier, siger Caroline Boserup ugebladet Søndag. I dag arbejder hun som redaktionschef på ”Danmarks Indsamling” på produktionsselskabet STV, og uden for jobbet nyder hun livet som single og mor til sønnen Emil på syv år, som hun har med Rasmus Tantholt. - Jeg har det godt med at være alene. Jeg er ikke en eremittype. Tværtimod er jeg et ekstremt socialt menneske, og jeg elsker at have menneske omkring mig. Men jeg kan også mærke nu, at der er en kæmpe frihed i at være alene, fortæller 43-årige Caroline Boserup. ;Søndag, 31. marts 2013
Saseline: Sådan holder jeg mig sund; Da hun var med i ”Vild med dans” på TV 2 svedte kun kalorierne væk på dansegulvet, men 30-årige Saseline bruger nu andre metoder til at holde formen ved lige. - Hvis jeg ikke dyrker regelmæssig motion, tager mit humør og mit energiniveau et dyk lige med det samme. En løbetur i det fri gør til gengæld altid underværker for min sindstilstand, fortæller Saseline til Alt for damerne. Hun dyrker desuden Bikram yoga i 40 graders varme og har altid en yogamåtte og løbesko i bilen, hvis hun får en pause i løbet af dagen. Men maden er også vigtig. - Jeg starter altid dagen med rugbrød og et blødkogt æg. Det giver en god bund. Og så drikker jeg friskpresset juice til, for eksempel med gulerod, appelsin, æble og ingefær. Det er en genial måde at få vitaminer på, forklarer Saseline. Sangerinden, der er alenemor til sønnen Sean, har dog ingen generelle kostprincipper og hader diæter. Men hun spiser hverken okse- eller svinekød og har tidligere forsøgt at leve helt uden kød. - Jeg har også prøvet at være 100 % vegetar, men jeg blev alt for tynd af det. Jeg vil gerne beholde mine former! Så jeg spiser meget fisk og kylling for at få proteiner nok, siger hun til Alt for damerne. ;Søndag, 31. marts 2013
Linse Kessler raser: Jeg vil have fred;" Det er en ting, at skrive autografer og få taget billeder på gaden, men når fremmede folk så også begynder at valfarte til hendes private hjem på Bryggen i København og ringer på dørklokken, så får Linse Kessler nok. - Til dem som tror, at det er i orden at kime på min PRIVATE dør, må jeg virkelig pointere: DET ER IKKE I ORDEN! Jeg VIL ha min private fred, den har jeg SÅ meget brug for, da jeg er meget ""på"" altid, skriver Linse Kessler, ifølge tv2.dk, til sine mange fans på Facebook. Da hun skrev beskeden i fredags, havde 11 personer allerede ringet på hendes dør, inden klokken slog 12. Den voldsomme opmærksomhed har betydet, at Linse Kessler har været nødt til at opfinde et kode-ring til hjemmet, så hun altid ved, om det er familien eller uønskede gæster, der ringer på. Men det hjælper nu ikke ”Familien fra Bryggen”-stjernens hund. - Cino farer ud til døren og gør HVER gang, og tror at hans venner kommer. Jeg elsker alle mine fans, men giv mig min fred, ellers ender det med, at jeg bli'r en sur gammel oldemor, skriver hun efterfulgt af en smiley-figur. ";Søndag, 31. marts 2013
Sussi La Cour efter konkursen: Jeg har fundet mig selv; Hun tænkte først ”aldrig i livet”, da hun blev spurgt, om hun ville være med i TV3-programmet ”Luksusfælden”. Men så besluttede Sussi La Cour sig for at åbne op omkring sin økonomiske krise, som har været et vendepunkt for hende. - Mange kan sikkert, på grund af krisen, relatere sig til det, der er sket for mig. Jeg ejer mindre i dag, end jeg gjorde før, men jeg har fundet mig selv, og derfor giver det mening for mig at gå ud og fortælle åbent om det, siger Sussi La Cour til Alt for damerne. I 2009 gik hun konkurs med sit undertøjsfirma, og det har betydet, at hun i dag har en gæld på en halv million kroner og ikke ejer andet end sin cykel, og de ting hun har i sin lejelejlighed. Men den økonomiske krise fik hende til at tænke tilbage på livet som pornoskuespilleren Katja K, som hun havde lagt låg på, og det ændrede hendes liv. – Da jeg begyndte at arbejde med spiritualitet og meditationsøvelser for at redefinere mig selv, fandt jeg ud af, at figuren Katja K faktisk ER kernen i Sussi la Cour. Alt det rebelske, kreative, oprørske og grænseoverskridende ER mig, fortæller den 45-årige undertøjsproducent til Alt for damerne. ;Lørdag, 30. marts 2013
Lykke-skuespiller hyres af Tommy Lee Jones; Når indspilningerne til Tommy Lee Jones’ storfilm ”The Homesman” efter planen går i gang til foråret i New Mexico, så kan Sonja Richter og David Dencik følges ad fra Danmark til USA. Den amerikanske skuespiller og instruktør har nemlig tilføjet det danske skuespiltalent til sin stjernespækkede rolleliste, der blandt andet tæller Meryl Streep og Hilary Swank.   Ifølge BT skriver The Hollywood Reporter, at David Dencik skal spille en ondskabsfuld, voldelig ægtemand, der misbruger sin hustru seksuelt. Det er en noget andet rolle, end den han er kendt for i Danmark, nemlig som den søde psykiater i DR-serien ”Lykke”. Det er tidligere blevet afsløret, at danske Sonja Richter skal medvirke i filmen. Hun skal spille rollen som en af tre gifte og psykisk ustabile kvinder, der følges i filmen. Om det netop er David Denciks ”hustru”, vides ikke. ”The Homesland” kommer til at handle om en pioner (Tommy Lee Jones) og en lærerinde (Swank), som skal transportere de tre kvinder fra Nebraska til Iowa. ;Lørdag, 30. marts 2013
Tom Jones knækker tand på will.i.am; Det var nok ikke hans intention, at tanden skulle brække, men det var præcis, hvad der skete, da Tom Jones kylede en porcelænskop i hovedet på rapperen will.i.am under det engelske TV-show ”Voice”. Den legendariske, walisiske sanger og rapperen fra gruppen ”Black Eyed Peas” er begge dommere i talentkonkurrencen, og for nyligt gik det lidt for vildt for sig mellem de to. Ifølge Ekstra Bladet skriver Daily Star, at 72-årige Sir Tom Jones ikke kunne holde sig tilbage fra at sætte sin noget yngre meddommer på plads – og det var ikke nok at udtrykke sig med ord. - Tom kastede en kop efter mig og knækkede min tand, fortæller will.i.am ifølge Ekstra Bladet. Rapperen var noget chokeret og overrasket over verdensstjernens opførsel, som han kalder for ”gangsteragtig”. ;Lørdag, 30. marts 2013
Anni Fønsby løsladt: Jeg kan jeg gøre hvad jeg vil; Et år og 48 dage bag tremmer blev det til for Anni Fønsby, der i 2011 blev idømt halvandet års fængsel for at drive otte bordeller. Og løsladelsen gik bestemt ikke stille for sig. Veninderne Oddset-Janni og April Chris havde nemlig valgt at overraske den tidligere bordelmutter med et ”releaseparty” på Søpavillionen i København fredag aften, hvor temaet var kendte kriminelle. Anni Fønsby dukkede derfor storsmilende op i et Catwoman-kostume i sort lak og med tre unge mænd i snor. - Det bedste er at have fået min frihed tilbage. At kunne gøre, hvad jeg har lyst til. Så nu skal vi bare lege og løsne op, sagde festens hovedperson til BT. Blandt de 179 tilmeldte gæster gik et kamerahold rundt og fulgte Anni Fønsbys gøren og laden. Hvad det gik ud på, ville hun dog ikke helt afsløre. - Det kunne godt være et nyt projekt, sagde hun hemmelighedsfuldt til BT. En ting var dog sikkert: It-millionæren Erik Damgaard var ikke inviteret til løsladelsesfesten. Han og Anni Fønsby blev skilt under fængselsopholdet. ;Lørdag, 30. marts 2013
Lars Larsen om sin sygdom: Min livsstil var for fed; Han havde ikke set den komme, da han for omkring ti år siden pludselig blev vanvittig tørstig og tør i munden og kunne drikke flere liter væske på kort tid. Men nabokonen genkendte tegnene: Lars Larsen havde sukkersyge. Lægen kunne derefter konstatere, at Dyne-Kongen ganske rigtigt havde udviklet type 2 diabetes. Det satte gang i tankerne hos Lars Larsen, og han besluttede sig for at lægge sit liv om og indføre masser af motion og sund kost. Hans livsstil havde simpelthen været for usund. - Den havde nok været lidt for sød og lidt for fed. Det er sådan et luksusliv, som man ikke tænker over i det daglige. Der røg jo tit en pose Matadormix og så videre til TV om aftenen. Der var nok også lidt for gode sager i maden, så det, er jeg helt sikker på, er årsagen – et for godt liv, fortæller Lars Larsen til BT. Hustruen Kris hjalp ham med at fjerne de søde sager fra maden og fik ham vænnet af med at bruge sukker i kaffen. I stedet kom der sund mad på bordet i hjemmet nær Silkeborg. - Jeg har lagt min kost om til mere frugt og grønt, og sammen med motionen har det virket godt. Ved siden af at spille golf træner jeg flere gange om ugen på motionscykel, romaskine, og hvad ved jeg. I begyndelsen betød det et vægttab på godt 15 kg, men det har stabiliseret sig på omkring 10 kg mindre end før, siger Lars Larsen til BT. Mangemillionæren får også et skud insulin hver morgen, men den fysiske træning har betydet, at han kunne droppe de piller, lægen ordinerede. ;Lørdag, 30. marts 2013
Kom indenfor hos Lars Christiansen; Christiansen, der fandt samme med sin ekskone Christina Roslyng i efteråret, valgte i sidste uge at sætte sin luksusvilla med udsigt over Kolding Fjord til salg for 4.365.000 kroner, hvilket er 440.000 kroner mere, end hvad han selv gav for boligen i 2010. Det skriver Boliga Kendte Huset ligger på Fjordvej, der – målt på den offentlige vurdering – har de næsthøjeste kvadratmeterpriser på villaer i hele Region Syddanmark, og den pensionerede håndboldspillers bolig er da heller ingen undtagelse. Se billederne af huset hos mægleren – KLIK HER Huset kan mønstre en kvadratmeterpris på over 39.000 kroner, men så er der også udsigt over Kolding Fjord fra anden række, fem værelser, en lille kælder og terrasse foran huset med vue til vandet. Lars Christiansen har i øvrigt udsmykket villaen med flere store billeder af sig selv, men de hører formentlig ikke med i prisen for huset. Christiansen må håbe på, at han har bedre held på boligmarkedet end Christina Roslyng, der i over to år forsøgte at sælge sin ejerlejlighed på Rosenstræde i Viborg. Boligen blev pillet af markedet i november, og der er endnu ikke blevet tinglyst en salgspris. ;Fredag, 29. marts 2013
Renée Toft Simonsen: Hvor er mine børn?; Renée Toft Simonsen er en rigtig hønemor der elsker at have familien omkring sig. Men børnene er ved at vokse fra reden, og tingene ændrer sig. Sammen med Thomas Helmig tæller børneflokken fire - Thomas Helmigs 20-årige datter Ida Maria, Toft Simonsens to børn, Ulrikke, 19, og Jens Kristian, 17 og sammen har de Hugo på 14. Og de unge mennesker er i fuld gang med at realiserer sig selv og finder nye interesser, hvilket betyder, at hønemor Renée må undvære sine børn. Og det er svært, fortæller hun i et interview til den danske avis La Danesa, der har mødt hende i Malaga. - I næste måned skal Hugo til Brasilien med skolen, Ulrikke skal til USA med gymnasiet, Thomas og Jens Kristian tager herned, og så er jeg derhjemme. Jeg får sådan en fornemmelse: Hvor er de alle sammen?, hvor er mine kyllinger?, siger Renée Toft Simonsen til den dansksprogede avis. - Man bliver undværlig på et tidspunkt som mor. Du er uundværlig, så længe de er små. Jeg tror altid, at man gerne vil have sin mor i baghånden, men man har ikke behov for at have kontakt til sin mor hver dag, og det er smerteligt som mor, tror jeg, siger Renée Toft Simonsen til La Danesa. ;Fredag, 29. marts 2013
Peter Belli er stadig indlagt; For to uger siden måtte den folkekære sanger indlægges med en infektion i urinvejene. Sygdommen har siden udviklet sig alvorligt, og Belli må fortsat blive på hospitalet. Peter Belli er stadig indlagt på sygehuset, selvom han egentlig skulle have været udskrevet for et par uger siden. Infektion har udviklet sig til en blodforgiftning, skriver BT. Ifølge avisen insisterer lægerne på at beholde sangeren på hospitalet, hvor de i trygge rammer fortsat kan behandle han for den alvorlige blodforgiftning. Hustruen June er med til at gøre rammerne på hospitalet tålelige for sin man, og June er mere eller  indre bosat sammen med Peter på hospitalet, skriver BT. - Peter er stadig indlagt. Han er blevet ramt af en alvorlig urinvejsinfektion som er gået i blodet, så han har fået en voldsom blodforgiftning. Han er stadig indlagt fordi han får antibiotika i drop. Det, han behøver, er ro, til at komme sig, så han kan blive helt frisk igen, udtaler June til avisen. - Jeg er hos ham og har været det gennem hele forløbet, tilføjer hun. ;Fredag, 29. marts 2013
Birthe Neumann: Sådan kom jeg af med de syge tanker; For snart 20 år siden blev skuespiller Birthe Neumann ramt af en depression, der i nogle år kastede en mørk skygge over hendes liv. Og i forbindelse med depressionen fandt hun ud af, at hun faktisk kunne bruge noget så relativt simpelt som løb i processen ud af depressionen. – Motion har altid været en form for medicin for mig. Specielt at løbe. Jeg har altid været disponeret for at få de der lidt mørke stunder. Men i en ret ung alder opdagede jeg, at jeg kunne skubbe mørket væk ved at motionere. Det har jeg så fastholdt. Og da jeg så virkelig blev syg, var det naturligt for mig at gribe ud efter motionen. Og jeg brugte den i et omfang, så folk sagde: ’Det er da helt vildt, som du træner!’. Hvilket det også var, siger hun til SØNDAG. To-tre timers daglig træning Og det var da også motionen, der sørgede for at Birthe Neumann fik fri fra det mørke rum, som hun befandt sig i. – Jeg lå det meste af dagen i et mørkt rum, kunne ikke andet, og så hen på eftermiddagen var jeg parat til at rejse mig og bevæge mig over i motionscentret. Dér knoklede jeg så løs i to – og nogle gange tre – timer. Hvorefter jeg gik hjem og lagde mig op i det mørke rum igen. Men det hjalp. Sammen med medicin, samtaler og alt muligt andet fjernede motionen de syge tanker og hjalp mig igennem, forklarer hun. Fortsatte med at motionere Også i dag spiller motion en vigtig rolle. Både Birthe Neumann og hendes mand Paul er faste kunder i det lokale motionscenter. – Når jeg løber på løbebåndet, er det en slags meditation for mig. Og jeg er slet ikke social på samme måde som Paul. Han hilser og snakker med folk. Men jeg ser ingenting og er helt lukket inde i mig selv, når jeg træner. Og det har jeg det godt med. Den tid, jeg har dér, er ligesom helt min egen, siger hun. LÆS OGSÅ: TV-vært Katrine Hertz Mortensen fik angstanfald efter sin mors død. På soendag.dk fortæller hun, hvordan hun kom ud af angsten LÆS OGSÅ: I en travl hverdag kan det være svært at finde tid til motion. På soendag.dk fortæller Helle Thorning-Schmidt, hvordan hun får tid til at holde sig i form ;Fredag, 29. marts 2013
Emmelie de Forest får svær plads i semifinalen; I dag, torsdag, besluttede de svenske Melodi Grand Prix-arrangører, at vores grand prix-repræsentant skal synge som nummer fem i den første semifinale. Og kigger man på statistikken, er det en svær plads - af de i alt 11 semifinaler, der har været siden 2007, er kun to sange med startnummeret fem avanceret til finalen. Det skriver dr.dk. Så selvom vores Emmelie de Forest er bookmakernes storfavorit til at vinde Eurovision Song Contest i Malmø, så ser det på forhånd svært ud, når hun træder op på scenen i semifinalen den 14. maj. Emmelie de Forest skal synge mellem to ballader fra Kroatien og Rusland, og sidstnævnte er blandt de lande, bookmakerne spår gode sejrschancer. Emmelie selv forholder sig afventende. - Jeg venter med at høre sangene, til jeg kommer til prøverne i Malmø. Ellers bliver jeg bare nervøs, hvis jeg skal lytte til mange af de andre gode sangere, der er med, siger hun til dr.dk. Startrækkefølgen for de to semifinaler her: Semifinale 1 tirsdag den 14. maj 1 Østrig2 Estland3 Slovenien4 Kroatien5 Danmark6 Rusland7 Ukraine8 Holland9 Montenegro10 Litauen11 Hviderusland12 Moldova13 Irland14 Cypern15 Belgien16 Serbien Semifinale 2 torsdag den 16. maj 1 Letland2 San Marino3 Makedonien4 Aserbajdsjan5 Finland6 Malta7 Bulgarien8 Island9 Grækenland10 Israel11 Armenien12 Ungarn13 Norge14 Albanien15 Georgien16 Schweiz17 Rumænien ;Torsdag, 28. marts 2013
Henriette Zobel har ikke travlt med kærligheden;" Hvis hun kigger på sit livs-regnskab tæller det, et forlist ægteskab med Peter Zobel og et afsluttet årelangt forhold til Henning Daverne, samt en konkurs med hjertebarnet firmaet Pureheart. Jo, livets vej har haft nogle bump for Henriette Zobel, der til sidst måtte bukke under med en depression. For halvandet år siden røg hun helt ned i et sort hul med en voldsom depression. Med den rette hjælp er Henriette i dag vel ude på den anden side, og nu lever hun et helt andet liv, fortæller hun i et interview med Alt for damerne. Men hvordan er det så lige med mændene og kærligheden, nu da overskuddet igen er tilbage Zobels liv. - Det ville da være fantastisk, hvis pludselig ""han"" stod der, men jeg leder ikke efter kærligheden, forklare Henriette til Alt for damerne. - Jeg tror, det er vigtigt, at jeg er i den her proces som mig. Det er faktisk første gang, jeg ikke har haft andre at projicere ting over på. Så egentlig tror jeg bare, at det er super, at jeg kan blive stærk i mig selv på en ny måde, fortæller Zobel og tilføjer: - Og så hygger jeg mig altså også ved at være alene. ";Torsdag, 28. marts 2013
Joachim B. Olsen er blevet gift; Tidligere kuglestøder, ”Vild med dans”-deltager og nu folketingspolitiker Joachim B. Olsen har ladet sig kæde sammen med sit livs udkårne Karen. Joachim B. Olsen og Karen Westergaard blev dagen før danskerne gik på påskeferie gift – således beretter hans partifælle Mette Bock i forbindelse med et billede, som hun har postet på Facebook, skriver BT. Her fremgår det også, at hendes bror, Liberal Alliances formand, Anders Samuelsen, spillede en rolle på parrets store dag: - Dagens brudepar, Joachim og Karen, viet i strålende solskin på min terrasse af Anders Samuelsen, min dejlige bror! Nu nyder vi middagen - og så går det videre til Hausgaard-show! Livet er dejligt! Sammen har parret datteren Victoria og sønnen Marcus. ;Torsdag, 28. marts 2013
Louise Wolff gav den gas til P3 Guldfest; P3-Guldpriserne blev onsdag aften uddelt til de bedste nye danske musiknavne lige her og nu. Showet blev vist på TV, men det var først da TV-kameraerne blev slukket, at der for alvor blev skruet op for musikfesten. Det var især Aftenshowets dejlige vært Louise Wolff og såmænd også radio og TV-veteranen Jørgen de Mylius, som var i topform til det fede afterparty, der blev skudt i gang i koncertsalen og på scenen i DRs Koncerthus. Fuld fart på festen kom der virkelig, da de musikalske stjerner og de øvrige VIP-gæster til P3-Guld gallaen tog hul på et hårdt pumpet afterparty i koncerthusets foyer, hvor der blev gået til den med våde varer og rappe replikker akkompagneret af dansemusik til et godt stykke over midnat. De Mylius var blandt festens højdepunkter, da han overtog rollen som discjockey klokken 24.00.  Louise Wolff og DR- vennerne Signe Muusman, Huxi Bach og Louise Dreisig og mange andre VIP-gæster virkede som om, at Mylle var lige sagen for dem, og da han satte Elvis Presley på pladespilleren og skruede op for både tempo og volumen gik P3-Guldfesten amok på den allerbedst tænkelige måde. Årets prismodtagere ved P3 Guld blev således fordelt: P3 Prisen: Marie KeyP3 Talentet: QuadronP3 Lytterhittet: Klumben og Raske Penge med ”Faxe Kondi” ;Torsdag, 28. marts 2013
Lykkelig Sascha Dupont mor til en dreng; Så skete det endelig. Efter ugers utålmodig venten er sangerinden Sascha Dupont, 38, blevet mor til en dreng, der skal hedde Timothy Anker. - I'm madly in love! (Jeg er vildt forelsket, red.), jubler Sascha Dupont på Facebook, hvor hun har postet et foto af en sød, mørkhåret knægt, mens lykønskningerne vælter ind. Purken kom til verden på det berømte hospital Cedars-Sinai i Beverly Hills, Los Angeles. Det er Saschas første barn med den amerikanske musikermand Bryan Conner, som hun blev gift med i Las Vegas i december 2010. Bryan er i forvejen far til datteren Kelsey fra et tidligere forhold. Til BILLED-BLADET har Sascha forklaret, at det er hendes mand, der står bag navnet Timothy, mens Sascha har valgt det danske navn Anker. - Det er efter min morfar, og det er noget, som betyder rigtig meget for mig, fastslår hun. Allerede til juni skal den nybagte mor på en to måneder lang turné i Danmark - og hun tager naturligvis sønnike med. ;Torsdag, 28. marts 2013
Ida Corr vild med Breinholt; ”X Factor”-dommer Ida Corr var med sin sexede udstråling og smarte outfit P3 Guld-forfestens store oplevelse. Hun lignede en million og havde fået håret sat perfekt til den stort anlagte musikfest i DR Koncerthuset i København. Det sædvanlige smil var der også fra start. Og smilet blev endnu større, da Ida pludselig opdagede en af de andre VIP gæster - hendes gode ven Anders Breinholt fra Natholdet. - Hej Anders, lød det fra Ida Corr, hvorefter hun og Anders kindkyssede til den store P3 guldmedalje. Efter det varme gensyn med kys og kram foran det massive opbud af pressefotografer, skyndte de to toptunede TV-profiler sig ind i koncertsalen for at høre den fede musik, som festen egentlig handlede om. ;Onsdag, 27. marts 2013
Rigmor Zobel i byen med grøn søslange; Blandt de mest fascinerende på en stor aften i Odd Fellow Palæet var kortklippede Rigmor Zobel, der dukkede op i smart sort dress og med en meget speciel grøn æske af en taske. - Den er lavet af en filippinsk designer og materialet er faktisk bambus og søslange. Men ikke den fra Loch Ness, sagde Rigmor en smule kryptisk om sin taske. Zobel var i øvrigt i topform til ”Game of Thrones”-gallaen, som hun ankom til i selskab med Camilla Miehe-Renard og Esther Kjær. Rigmor & Co. blev ved ankomsten modtaget af en flok hærdebrede krigere, der lignede statister fra eventyr-serien. Det skræmte dog på ingen måde seje Rigmor Zobel. ;Onsdag, 27. marts 2013
Rasende Mascha Vang fortryder auktion; Der skulle tilsyneladende ske noget nyt hjemme hos fru Vang, der i den seneste tid har solgt godt og grundigt ud af hjemmets inventar og personlige ejendele gennem auktion. Men nu fortryder Mascha Vang – måske – at hun gjorde det. Det har nemlig vist sig, at mange af køberne ikke har været helt så lette at danse med, som Mascha Vang og co. kunne have ønsket, og nu raser hun ud på sin blog: - Jeg er simpelthen så pisse sur og skuffet! I fatter ikke hvor meget bøvl jeg har haft med de tøser der har købt mine sager, raser fru Vang, og fortsætter: - Alle de latterlige undskyldninger jeg har hørt, for at de ikke har hentet det, ikke lige havde pengene, eller fortrød da jeg havde ventet på de skulle hente det i 4 dage. Vi har sågar kørt ud og leveret møblerne, og der er stadig ikke penge på kontoen. Kold nu kæft hvor er det dårlig stil, lyder det vredt fra kendissen. Og Mascha Vang virker da også i den grad til at have fortrudt, at hun havde kastet sig ud i den auktion. - Umiddelbart ikke noget jeg vil bruge min tid på en anden gang. Det er jo ikke fordi jeg ikke har penge til brød på bordet, men jeg synes faktisk det var lidt hyggeligt at holde auktion. Nu er det bare ikke så skide hyggeligt længere. Vil hellere smide det ud, end have det her besvær, forklarer Mascha videre på sin blog. Den gode Mascha virker dog allerede til at have genfundet sit gode humør, og på bloggen udfordrer hun nu sine læsere til en helt særlig dyst. - Det skulle være fysisk umuligt at slikke sig på albuen – intet er umuligt for multitalentet Miss Mascha, skriver hun og spørger – kan du? ;Onsdag, 27. marts 2013
Lisbeth Østergaard: Sådan holder jeg mig fit; Lisbeth Østergaard dyrker Reformer-fitness, som er perfekt, hvis man som hun vil have smæk for skillingen i sin sparsomme fritid. - Jeg har næsten altid travlt, så hvis jeg skal nå at træne, er jeg nødt til at planlægge det i god tid i forvejen. Ellers bliver det ikke til noget, siger TV-værten Lisbet Østergaard til TV 2 Hun har slået sig på en ny form for fitnes for at holde formen og energien oppe. - Reformer er en træningsform, der passer mig rigtig godt. Det er super effektivt og dækker både motion og styrketræning. - Der er to centre i Københavnsområdet, der tilbyder Reformer, og der træner jeg, når jeg kan. Men jeg ville da ønske, jeg var vild med at løbe, for man sparer jo en masse tid ved ikke at skulle hen i et center for at træne. Jeg KAN bare ikke få mig selv til det, indrømmer morgenværtinden. ;Onsdag, 27. marts 2013
Blachmans nøgen-show skaber røre;" Thomas Blachman har skabt røre i andedammen, allerede FØR premieren på hans ny talkshow, der kommer på skærmen 2. april på DR 2. I programmet vurderer ""X-Factor""-dommeren hver gang en nøgen dame, sammen med forskellige inviterede mandlige gæster. Idéen er at fortælle, hvilke associationer de nøgne kvindekroppe foran ham vækker. Men selvom teaseren for programmet nåede at blive set næsten 100.000 gange, er den prompte blevet fjernet, først fra YouTube og så fra Facebook. Ulla Tornemand Larsen, der er forkvinde for Danks Kvindesamfund, mener også at programmet er ”meget provokerende”. - Kvinderne bliver ikke andet end en kropslig rekvisit. Hun skal holde kæft for nu skal mændene tale. Man nedgør hende til bare at være et redskab, siger Tornemand Larsen til BT Også Martin Lyngbo, direktør på teatret Mungo Park, har problemer med programmet. - Grundlæggende skriver Blachman sig ind i en lang tradition om at gøre manden til subjektet og kvinden til objektet. Et er mandschauvinistisk vanetænkning som Blachman institutionaliserer med sit program, siger Lyngbo til Berlingske. Man kan se en smagsprøve på programmet på dr.dk/xfactor ";Onsdag, 27. marts 2013
Nikolaj Arcel skal lave Hitchcok gyser;" Nikolaj Arcel er rigtig kommet på den grønne gren i Hollywood. Selvom det ikke blev til en Oscar for ”En kongelig affære” strømmer filmtilbuddene ind. Han har således netop bekræftet overfor filmagasinet Ekko, at han skal lave en ny version af Alfred Hitchcoks ”Rebecca”, oveni købet for det amerikanske selskab DreamWorks, der ejes af Arcels store forbillede – Steven Spielberg. Alfred Hitchcocks ”Rebecca” vandt en Oscar for bedste film i 1940. Det er oprindelig en roman fra 1938 af den britiske forfatter Daphne du Maurier, der handler om en ung pige, der gifter sig med en rig enkemand, Maxim, og flytter ind i hans store gods Manderlay i Cornwall i England. Hun opdager imidlertid hurtigt, at Maxim og tjenestefolkene – ikke mindst guvernanten Mrs. Danvers – er plaget af mindet om hans kone Rebecca, der døde under mystiske omstændigheder. … - Det bliver en radikalt ny fortolkning af romanen, ikke et remake. Tænk episk drama, fortæller Nikolaj Arcel  til Filmmagasinet Ekko. Ifølge Nikolaj Arcel ""vil filmen overhovedet ikke ligne Hitchcocks sort-hvide thriller"", der var den første film, gyser-instruktøren lavede, efter han var flyttet fra England til Los Angeles. Nikolaj Arcel skal dog først filmatisere Don Winslows bestseller-roman, ”I hundenes vold”, der handler om en amerikansk narkostrømer og et mexicansk narkokartel. Så den danske instruktør har nok om ørerne i filmbyen. ";Onsdag, 27. marts 2013
Sarah Louise: På mode at være idiot; Hvad er dine favoritprogrammer? Jeg er ret vild med boligprogrammer. Specielt ’Liebehaverne’ er sjovt at se, fordi jeg har en personlig interesse i salg og køb af ejendom. Og så er jeg kæmpe fan af Gordon Ramsay, ”Ramsays Kitchen Nightmares USA” er min favorit. Hvilken serie vil du ikke gå glip af? Jeg er ret glad for ”Breaking Bad”. Jeg synes, det er et sjovt koncept. En skolelærer, der er tvunget til at være narkodealer i sin fritid. Den fanger, fordi den får mig til at tænke, hvad jeg ville gøre, hvis jeg selv var i den situation. Han gør mange ulovlige ting, men man har sympati for ham alligevel. Er der noget, du aldrig ser? Det der ”Divaer i junglen” og ”Paradise Hotel” gør ondt i mine øjne fordi, der er så mange dramaer, at det bliver kunstigt. Det er intetsigende, og så er der gået mode i at være idiot. Man skal bare være som Amalie (Szigethy, red.), så bliver man kendt. Men forskellen er, at Amalie var sig selv. De gør det kun for at få opmærksomhed. Det er ikke engang sjovt længere. Er der noget du ser på TV, men nødigt indrømmer? ”Familien på Bryggen” kan være ret underholdende. Jeg føler mig ikke inspireret af det, men det er god underholdning. Jeg ville nok ikke nævne det, som det første, hvis nogen spurgte mig, hvad jeg ser i TV. Men hende Linse er jo ret sej. Hun siger bare tingene, som de er. Hvad er det største TV-øjeblik for dig? Det var dengang Diana døde. Jeg var ikke særlig gammel, men jeg gik i mange år med konspirationsteorier om, hvordan hun var død. Jeg var kæmpe fan af hende, hun var den perfekte prinsesse, og jeg ville være ligesom hende. Mit andet store TV-øjeblik var, da jeg så ”King Kong” i sort-hvid version. Da King Kong døde, græd jeg så voldsomt, at jeg fik skældud af min bedstemor, der mente, det var for meget. Hvad er det største øjeblik i din egen TV-karriere? Det vildeste jeg har oplevet, var da jeg fik kejsersnit for åben skærm (i TLC-programmet ”På egen krop”, red.). Da jeg så det på TV, var det virkelig overvældende. Det var så voldsomt at opleve det igen, at jeg sad og græd. Jeg havde det, som om jeg var tilbage i situationen. Er der nogen, du beundrer på TV? Som nævnt er jeg meget stor fan af Gordon Ramsay. Han er så cool. Ham ville jeg gerne have en autograf af og snakke med. Jeg ville snakke med ham om mad og høre ham, om han har nogle gode fif. Men i virkeligheden kunne han sige lige, hvad han ville, og jeg ville synes, det var stort. Når Gordon Ramsay siger noget, er det bare sådan. ;Onsdag, 27. marts 2013
John Hatting døde af hjertestop; John Bilde Hatting blev fundet død i sin lejlighed søndag aften. Men først nu er årsagen til Grand Prix sangerens død blevet fastslået. - Obduktionen er foretaget og John Hatting døde af et hjertestop, fortæller politiassistent Brian Hansen fra Station Amager til Ekstra Bladet. - Retsmedicineren fandt en smule vand i lungerne, så han har formentlig fået et ildebefindende, mens han var i bad, siger Brian Hansen. John Hatting lå død i sit badekar, da han blev fundet. For godt et år tilbage havde han hjerteproblemer, og havde fået et ildebefindende på vej op ad nogle trapper. Musikeren havde levet et lidt hårdt liv. Efter sin storhedstid, hvor han deltog fire gange med sine sange i det danske Melodi Grand Prix blev årene efter barske for Hatting. Han var 'for meget på flasken og for lidt på hitlisterne', som han sagde i et interview med Ekstra Bladet. John Hatting blev kun 64 år. ;Onsdag, 27. marts 2013
Claus Borre fortæller sin kræftsygdom; TV3 sportens Claus Borre gør status – et år efter han fik konstateret sin livstruende kræftsygdom. Det var i påsken – sidste år -  at lægerne konstaterede, at TV-manden havde fået en afart af lymfekræft, Lymphon, og skulle akut opereres. I dag siger Borre til BILLED BLADET: Jeg bliver aldrig erklæret rask. Den her sygdom skal jeg leve med resten af mit liv. Men jeg tager en dag af gangen og nyder alt det gode. Ifølge BT har Claus Borre konsulteret en kræftprofessor, der sagde til ham: - Jeg er 99 procent sikker på, at jeg kan livsforlænge dig, og du kan såmænd blive lige så gammel som Metusalem. Det er status i dag. Jeg er ikke syg, men jeg bliver aldrig rask. Det kan bryde ud, når som helst igen. Derfor holder de også øje med mig. - Hvis nogen spører mig, hvad der er det værste ved at have en kræftsygdom, så er det ventetiden på at få besked på scanninger og prøver. Det føles som psykisk terror, fordi man går så mange dage og venter, siger Borre til BT. Veteranen har under hele sin sygdom passet sit kommentatorjob på Viasat, og han var også frisk nok til at gå i Cirkus med sin familie i sidste uge. Man kan læse mere om Borres tilstand i denne uges udgave af BILLED BLADET. ;Onsdag, 27. marts 2013
Le Gammeltoft: Min forlovede, er så sej; Det er fantastisk snart at skulle være vært for P3 Guld-prisuddelingen, men det er bestemt også fantastisk at have en lille datter og en hengiven forlovet. Det kan den 34-årige DJ Le Gammeltoft skrive under på, for lige nu er hun i fuld gang med forberedelserne op til det store show, som løber af stabelen den 27. marts. Selv om hun har været igennem en stor omvæltning i sit liv i forbindelse med fødslen af datteren Filippa i april sidste år, så formår hun at holde alle boldene i luften. - Det sætter tingene i perspektiv at blive mor. Jeg har fundet ud af, at jorden ikke kun drejer sig om mig. Det har givet mig en større ro og respekt for min krop. Jeg behandler bare mig selv bedre nu. Som teenager og i tyverne er man jo ret selvoptaget, og det er da også skideskægt at gå ud og være lækker i byen, men når jeg kommer hjem og ser sådan en lille trold smile til mig, så er det jo fuldstændigt ligegyldigt, siger Le Gammeltoft til Alive.dk. Samtidig fortæller hun, at hun glæder sig helt vildt til at træde ind i sin rolle som vært sammen med P3-værten Sara Bro, og at der lige nu venter et stort arbejde forude. Ikke mindst glæder Le Gammeltoft sig, fordi hun har drømt om blive vært for P3 Guld i meget lang tid, og med sit store kendskab til den moderne musikkultur, er hun ikke i tvivl om, at hun sagtens kan gennemføre det til punkt og prikke. Der er kun et enkelt element, der lige nu volder bekymringer. - Hvad fanden tager man på? Jeg tænker noget festligt eller en kjole, men jeg skal helst ikke være for fin. Det skal ikke være noget, som hænger i Illum. Jeg vil gerne udstråle min personlighed, for både Sara og jeg er jo nogle cool piger. Min stil er enkel og rocket, og jeg er aldrig for fin, så jeg bliver nødt til at huske mig selv i hele kjole-helvedet, for det damede er bare slet ikke mig, siger den kommende vært. Er helt sig selv Le Gammeltoft kan da også få gode råd og vejledning inden den store aften af sin forlovede Jesper Backer, der arbejder indenfor modebranchen.  Han har nemlig helt styr på, hvad han synes klæder sin tilkomne. - Min forlovede bakker mig hele tiden op og siger, at jeg er skideflot i det tøj, jeg har på. Sådan skal det være at være i et forhold.  Hår og make-up skal være enkel, for jeg synes hurtigt, at jeg kan blive for make-uppet. Jeg synes, at tøj kan være en stærk måde at udstråle sig selv på, men ellers tænker jeg ikke så meget over det.  Jeg er ikke feministisk eller noget i den stil. Jeg er bare Le, og jeg tænker, at folk vil se mig, fordi jeg er mig, siger hun. Modet til bare at være Le, har hun i højere grad fundet, efter hun blev mor til Filipa. Le Gammeltoft fortæller, at hun med årene er blevet mere modig omkring at hvile i sin identitet som kvinde og at udstråle den sårbarhed som følger med, fordi hun er blevet mere moden og har fået større selvværd. Men det er bestemt også hendes bedre halvdels fortjeneste. Hun i sin tid faldt pladask for sin forlovede efter at være blevet inviteret på date med hjemmelavet pizza og te og ved efterfølgende meget hurtigt at opleve hans hudløse ærlighed omkring sine tidligere forhold. - Jeg lagde straks mærke til hans gennemslagskraft. Der var bare ingen spil, og vi blev ret hurtigt kærester. Der var en god ro over det. Jeg har aldrig været i tvivl med ham. Vi ligner hinanden meget, fordi vi begge er meget sociale og elsker, når livet er rock ’n’ roll. Vi kan let blive overstadige, men samtidig har vi en base derhjemme, hvor vi finder kærligheden og glæden. Vi har en lille familie nu, og vi er gode til at lytte til hinanden. Han er bare så sej, siger Le Gammeltoft. Ud over opgaven som vært på P3 Guld har danskerne kunnet opleve Le Gammeltoft som vært på radioprogrammerne Smag på P3 og Unga Bunga, og desuden har hun været hjælpedommer for Pernille Rosendahl i X Factor 2011.   ;Onsdag, 27. marts 2013
 Amalie synger påsken ind; - Det er jeg, jeg er go’ til – og det jeg vil: At synge og performe, siger reality-dronningen Amalie Szigethy. Påskelørdag bliver det en realitiet, når Amalie indleder sin nye tour på Zone Nightclub i Nakskov. - Jeg synger og danser, og bagefter skriver jeg autografer og den slags, siger hun til Se&Hør.dk Ifølge ugebladets hjemmeside har Amalie gang i en hel lille forårsturné. Allerede ugen efter er hun nemlig engageret til det samme på Club M i Frederiksund. At anmelderne ikke  var begejstrede sidt Amalie gav prøver på sin sangstemme bekymrer ikke Amiale. - Folk må sgu’ mene hvad de vil. Jeg ved, jeg kan synge, siger hun til Seoghør.     ;Tirsdag, 26. marts 2013
Ida Corr: X Factor har været fantastisk!; At have været med til at give Chresten blod på tanden til et fortsætte med musikken efter ”X Factor” har været det hele værd for dommer og coach Ida Corr. Chresten har nemlig ikke blindt gået efter at vinde ”X Factor”, men efter at være med hele vejen og lære så meget som muligt for at bruge det til at komme videre med sin egen musik. - Og så er min mission opfyldt!, lyder det fra en glad Ida Corr, der pointerer, at det er ikke nok at glæde sig til det fede bryllup - man skal også glæde sig til selve ægteskabet. Hør på videoen her Ida Corr opsummere, hvad hendes første ”X Factor” har betydet for hende:  ;Tirsdag, 26. marts 2013
Kandis-Johnnys kæreste: Fri nu til mig; De elsker hinanden højere end nogensinde, og de er blevet forældre til en herlig knægt på otte måneder. Gitte Mortensen drømmer om bryllup, men har mere end svært ved at få Johnny Hansen trukket op til alteret. Der skal to til en tango, og det samme til et bryllup. Men det er svært, når den ene part gerne vil, mens den anden ikke vil helt så gerne. Bare to kilo fra idealvægten er 42-årige Gitte slank som en limfjordsål og klar til både dans og giftemål. Otte måneder efter at have født sønnen Nicklas bliver den fynske piges tålmodighed testet til det yderste. Med kortere og kortere mellemrum fortæller Gitte sin udkårne, at hun er parat til at skrue sig ned i en figursyet brudekjole og skifte efternavnet Mortensen ud med Hansen. Men Gittes bryllupsdrømme er sat på pause, fordi hendes livs kærlighed er en sindig herre – og stædig som et æsel. - Jeg synes ærlig talt, tiden er inde til, at Johnny kommer ned på knæ. Jeg ved godt, at en thybo ikke rider samme dag, som han sadler. Måske ikke engang samme uge. Men det her går altså for langsomt. Hvad venter manden på, spørger Gitte med et forundret blik, i et interview med Ude og Hjemme. Kandis-Johnnys akutte høreskade Hvis man tror, at hendes spørgsmål er et udtryk for knas i forholdet mellem Gitte og Danmarks popkonge nummer et gennem de seneste årtier, Johnny ’Kandis’ Hansen, tager man helt og aldeles fejl. De to elsker hinanden mere end nogensinde. Det emmer af kærlighed og familieidyl i den store villa i Hurup, hvor de nybagte forældre kæmper om at få lov til at holde charmetrolden Nicklas. Men der er altså lige det bryllup, som Gitte længes efter. Når hun taler om det, rammes Johnny som regel af akut høreskade. - Jeg har sagt til Gitte, at vi skal giftes af den nuværende præst i Hurup Kirke. Han holder op om senest tre år. Så har hun trods alt en form for tidshorisont. Vi skal nok nå det hele. I Thy tager tingene nu engang den tid, de tager. Men Gitte behøver ikke tvivle på min kærlighed. Jeg har én gang sagt, at jeg elsker hende. Jeg lovede samtidig, at bliver noget ændret i den henseende, skal jeg nok lade hende det vide, siger 47-årige Johnny med et stort grin. Johnny ’Kandis’ Hansen er stadig en meget populær musiker, men i dag behøver han ikke spille for pengenes skyld. Han gør det, fordi han kan lide det, og fordi han har svært ved at sige nej. Selv om Gitte er meget alene, og selv om det har både fordele og ulemper at bo sammen med en populær musiker, vil hun ikke forhindre sønnen i at gå i faderens fodspor, når den tid kommer. Hvis det er det, han vil. - Jeg håber, at han i givet fald bliver lige så dygtig til musik som sin far. Men jeg håber også, at han verbalt bliver lidt hurtigere på aftrækkeren end Johnny. Jeg vil jo gerne giftes. Men har Johnny spurgt mig? NEJ, siger frøken Mortensen. Hun ved selvfølgelig, at hun med statsgaranti på et eller andet tidspunkt bliver fru Hansen. Johnny vil jo også gerne hen til ham præsten i Hurup Kirke. Sangeren skal bare lige have taget sig sammen. I Thy tager tingene tid. Bare spørg Gitte. LÆS OGSÅ: Gitte fortæller om den store omvæltning det var at kaste sig ud i et forhold med Kandis-Johnny på udeoghjemme.dk LÆS OGSÅ: Frieri kan foregå på mange måder. Bliv inspireret med de sødeste frierier på udeoghjemme.dk ;Tirsdag, 26. marts 2013
Blachman vurderer nøgne damer;" - Kvindekroppen tørster efter ord. Det er derfor jeg er her nu – for at påbegynde et meget nødvendigt stykke arbejde. Nemlig den noble ambition, at ”repositivere” kvindens syn på mandens syn på kvinden, siger Thomas Blachman. ""X-Factor""-dommeren skal stå i spidsen for et program, som mange mænd muligvis vil misunde ham. I seks programmer åbner han et ”herreværelse” på DR2, hvorpå tolv forskellige kvinder i hver udsendelse liner op i bar figur foran ham. Meningen er så at Blachman – sammen med en ny mandlig gæst – skal kommentere hvad de ser, og hvilke associationer det vækker, at blive konfronteret med den nøgne kvindekrop. Samtalerne – håber Blachman – skal ”give seerne et sjældent indblik i mænds tanker om kvindekroppe, seksualitet, og egen formåen”. - Alt sammen i en slags søgen efter et svar på, hvor manden er på vej hen, forklarer Blackman. Den skaldede ""X Factor""-dommer har inviteret seks forskellige mænd i forskellige aldre for at få så forskellige samtaler frem som muligt i løbet af programmerne. Den 2. april er modeskaberen Erik Brandt den første gæst. Derpå følger forfatteren Jan Sonnegaard, sangeren Shaka Loveless, designeren Henrik Vibskov, Stand-up komikeren Simon Jul og sexologen Sten Hegler.   ";Tirsdag, 26. marts 2013
Kom indenfor: Sådan bor Michael Meyerheim;" - Vores søn flytter hjemmefra, så huset er blevet for stort til min kone og mig.  Der er nogle ting ved huset, vi kommer til at savne. Vi var selv med til at bygge det for tre år siden, siger Meyerheim til BT. Huset der ligger i Vedbæk kan erhverves for 5,775,000 kroner, fremgår det at mæglers hjemmeside, men så får man også et ”Super dejligt og ""Nyt hus"" på 183 kvm med 53 kvm ekstra bred dobbelt carport under samme tag”, skriver mægler. Michael Meyerheim er gift med Gitte Nyrop, og de har sønnen Nicolaj, samt to børn hver fra tidligere forhold. Når de flytter, bliver det til det fjerde hus i Vedbæk, skriver BT. - Vi har udset os et nyt sted i nærheden af venner og golfbane, og vi vil meget gerne blive i Nordsjælland og Vedbæk. Nu har vi boet her i 17 år, og vi er stadig rigtig glade for området. Nysgerrige kan få et kig indenfor hos TV-værten ved at klikke her! ";Tirsdag, 26. marts 2013
Derfor droppede Christiane ”Vild med dans”; Det var ikke uden svære overvejelser, at Christiane Schaumburg-Müller valgte at sige fra til årets ”Vild med dans”, hvor den ene værtsrolle ellers var reserveret til hende. Alligevel kom den 31-årige værtinde til den beslutning, at hun måtte sige nej. - Jeg havde brug for at tage hånd om min egen karriere. Det har intet at gøre med, at jeg ikke bryder mig om ”Vild med dans” eller har nogen som helst dårlige vibrationer i forhold til det program, forklarer Christiane i Her & Nu. - Nogle gange skal man tage nogle valg og nogle chancer, og jeg havde brug for at komme videre, siger hun. Christiane fik tilbudt en værtsrolle på Kanal 5 - og mulighed for at arbejde mere intenst med TV-mediet i det daglige - end hun havde på TV 2. Hun er da også allerede i fuld sving med de første optagelser af sit nye program ”Det store datingshow”.      ;Tirsdag, 26. marts 2013
Axel Strøbye-villa solgt for tocifret millionbeløb; Skuespilleren Axel Strøbye og hans kone Hanne Borchsenius, der døde i henholdsvis 2005 og 2012, levede og boede efter fortjeneste i et af Danmarks dyreste områder. Parrets hjem blev efter Hanne Borchsenius’ død sat til salg i juli 2012, og nu har arvingerne med hjælp fra liebhavermægleren Ivan Eltoft Nielsen fået solgt den 307 kvadratmeter store luksusvilla i Charlottenlund. Det skriver Boliga Kendte. Udbudsprisen lød oprindeligt på 13 millioner kroner, men efter tre måneder på markedet blev der filet en million kroner af prisen, og da huset blev solgt i slutningen af januar, var det lykkedes køberen at forhandle yderligere to millioner kroner af prisen - altså en slutpris på 10 millioner kroner. Boligens nye ejer kan nu nyde en villa opført i herskabelig klassicistisk stil på en 1.374 kvadratmeter stor grund, hvor der blandt andet er terrasseanlæg og en swimmingpool. Kendt fra Olsen Banden Axel Strøbye blev i 1978 gift med Hanne Borchsenius, men allerede året forinden havde de sørget for at købe det hus, der i de næste 28 år udgjorde deres fælles hjem. Strøbye blev især kendt for sine roller som kriminalassistent Jensen i Olsen Banden-filmene og sagføreren Viggo Skjold Hansen i TV-serien Matador, men var også aktiv i en lang række skuespil, revyer og cabareter. Hanne Borchsenius var med over 25 danske film, blandt andet “Far til Fire med fuld musik”, hvor hun spillede ‘Søs’, og som journalisten Monalisa Jacobsen i Støv-filmene. Axel Strøbye døde i juli 2005, og Hanne Borchsenius døde i marts 2012. ;Tirsdag, 26. marts 2013
Sonja Richter indtager Hollywood;" Sonja Richter har i de sidste uger været fastlåst som ”Kvinden i buret” i filmatiseringen af Jussi Adlers berømte kriminalroman af samme navn. Men i slutningen af marts bliver der virkelig noget at komme ud til for den danske skuespillerinde. Sonja Richter har nemlig fået en rolle i en ny stor Hollywood-produktion, skriver filmmagasinet Ekko. Richter skal medvirke side om side med navne som Meryl Streep og Hillary Swank, og instrueres af selveste Mr. ”Man in Black” – Tommy Lee Jones. Filmen hedder ""The Holesman""- og Sonjas rolle bliver som en psykisk ustabil kvinde, afslører Ekko. Tommy Lee Jones- der står som både instruktør, producer og medforfatter på filmen – har baseret den på en western roman af Glendon Swarthout. I filmen skal en pioner, spillet af instruktøren Tommy Lee Jones selv, sammen med en nybygger, spillet af Hilary Swank, fragte tre psykisk syge kvinder fra Nebraska til Iowa. Og det er en af disse tre kvinder, der skal spilles af Sonja Richter. Optagelserne begynder i slutningen af marts, og er henlagt til områder omkring Santa Fe og Las Vegas.   ";Mandag, 25. marts 2013
Paltrow: Prins Philip er fræk og respektløs; Superstjernen Gwyneth Paltrow er vant til at omgås både kendte og kongelige. Hun er således vældig gode venner med Norges kronprinsesse Mette-Marit, som var med som hædersgæst, da skuespillerinden sidste år fejrede sin 40 års fødselsdag i London. Men nogle kongelige er åbenbart en større mundfuld end andre. I et nyt interview til You Magazine, fortæller Paltrow at hun ved åbningen af en ny kunstforening i London fornylig fik prins Philip til bords. Og at det IKKE var kedeligt. Dronning Elizabeths mand er notorisk berømt for altid at have en kæk kommentar til alt-og alle - og det var også hvad Paltrow erfarede. - Han var fantastisk og vældig morsom. Han er faktisk ret fræk og respektløs. Jeg havde en fabelagtig aften, siger Hollywood-stjernen. Uden dog at afsløre, hvad præcist de to talte om.   ;Mandag, 25. marts 2013
Rasmus Seebach kåret som børnenes favorit; Rasmus Seebach står stadig i succes til livet.  I aftes vandt han således prisen ”Danmarks favoritstjerne” – kåret af Kids Choice Awards i Los Angeles. Det er det berømte show, hvor prismodtagerne traditionen tro bliver overhældt med grøn slim – hvilket også var tilfældet i går. Bare ikke for Rasmus, der ligesom de tre øvrigt nominerede stjerner fra hans kategori, Christopher, Medina og Shaka Loveless, ikke var til stede under showet. Rasmus Seebach hørte først senere, at han havde vundet prisen, men blev jublende glad for den: - Jeg blev oprigtigt glad, da jeg hørte, at det blev mig, der løb med dette års Nickelodeon Kids Choice Awards. Det er jo altid dejligt at få anerkendelse for det, man laver og gør sig umage med, men det er som om, at det er ekstra specielt, når man ved, det er børn, der har stemt. I er altid ærlige, og det varmer – af hjertet tak!”, siger en glad Rasmus Seebach. Snydt for et kendt ansigt dækket af grøn slim blev publikum dog ikke. I år var det Sandra Bullock, der måtte tage imod det grønne stads. Det var 26’ende gang, at det stjernespækkede show løb af stabelen, og det kan mandag aften kl 19.00 ses på Nickelodeon. ;Mandag, 25. marts 2013
Vennerne i sorg over Hattings død; Lise Haakvik, der var gift med John Hatting, da de vandt med ”Du er fuld af løgn” i 1986, var berørt, da hun kommenterede på nyheden overfor Ekstra Bladet: - Ja, jeg har også hørt det, og det er desværre sandt. Det er sket meget pludseligt, og det er naturligvis meget trist, men jeg ved ikke noget om omstændighederne, sagde Lise Haavik, der blev skilt fra John Hatting i 1988 Jørgen De Mylius – der ikke havde talt med John Hatting i årevis – kommenterede dødsfaldet således i BT: - Det var da mærkeligt. Han så forholdsvis frisk ud, da jeg så ham til cirkuspremiere den anden dag. Musikeren Sten Lindegaard, som bt.dk, har talt med har været venner med Hatting i mere end 25 år: - Sidst jeg talte med ham var tirsdag, men siden da har jeg ikke rigtig kunnet få fat på ham. Han har været lidt svagelig i et stykke tid, men jeg ved ikke, om det er for mange cigaretter gennem hele livet eller måske hjerteproblemer, jeg skal altså ikke kunne sige det, siger Lindegaard. Han fortæller, at John Hatting blev fundet død i sin lejlighed på Englandsvej i København lørdag aften. At manden, der stod bag blandt andet ‘Video Video’ og teksten til ‘Kære lille mormor’ berører også Keld og Hilda: - Det er jo forfærdeligt. Det er alt for tidligt, og det er frygtelig trist at høre. Det gør ondt. Specielt fordi vi i vores yngre dage havde meget med John Hatting at gøre, siger Hilda Heick til BT - Vi har dog ikke haft kontakt til ham de sidste 10 år. Han har levet meget stille, og vi har ikke hørt fra ham i lange tider.     ;Mandag, 25. marts 2013
Andreas Bo Pedersen tilbage hos kæresten; Andreas Bo Pedersen var knust, da forholdet til kæresten Anne Wille sidste år gik itu. En af årsagerne – oplyste parret – var den geografiske afstand mellem dem. Andreas Bo Pedersen bor i Køge, mens Anne Wille er bosat i Odense. I august sidste år endte forholdet derfor med at gå på grund. Men parret har i den mellemliggende tid åbenbart tænkt sig godt om, og besluttet sig for at give det endnu en chance. Det bekræfter Anne Wille overfor Ekstra Bladet. - Vi ses, ja, skriver hun i en sms til dagbladet. Andreas Bo Pedersen er også en eftertraget herre. I forrige uge kunne han således fortælle BILLED BLADET, at han ”får mange tilbud fra kvinder”, når han er på turné, men at han altså stadig var single. Den status har Anne Wille nu lavet om på. ;Mandag, 25. marts 2013
Holger Juul Hansen takkede sin Inge i kirken;" Holger Juul Hansen talte på sin egen smukke måde ved sin bisættelse. I en skreven afskedshilsen med overskriften ""Tak"" fremhævede han sin hustru Inge. - En særlig tak til Inge, som gennem foreløbig 48 år har forgyldt min hverdag. Skænket mig de bedste børn en far kan ønske -og trofast stået ved min side, også da mit helbred kæntrede, skrev den folkekære Matador-skuspiller kort før sin død, og den tekst kunne gæsterne til hans bisættelse lade sig røre af helt inde i det inderste af hjertet Også resten af sin familie takkede Holger Juul i sit smukke brev, som du kan læse i fuld længde i BILLED-BLADET, der er på gaden tirsdag. I samme nummer bringer vi et stort, hjertegribende interview med Holger Juul Hansens enke, Inge. ";Mandag, 25. marts 2013
Malene Schwartz tog afsked med sin Hans Christian; Malene Schwartz var mærket af dyb sorg, da hun ankom til Holger Juul Hansens bisættelse i Grundtvigs Kirke i København. Med tårefyldte øjne bag de mørke solbriller ankom Matadors Maude for at få sagt ordentligt farvel til en god kollega og ven - til sin Matador-mand Holger Juul Hansen alias bankdirektør Hans Christian Varnæs. - Holger var en god ven og en god kollega. Og nu skal jeg have sagt ordentligt farvel, sagde Schwartz med afdæmpet røst og bøjet hoved, inden hun gik ind i det pompøse kirkerum, hvor Holger Juul Hansens rose-prydede båre ventede. Højtideligheden er utroligt smuk, og afskeden med den folkekære skuespiller er i høj grad den værdigst tænkelige. ;Mandag, 25. marts 2013
Sorg og respekt ved Holger Juuls bisættelse; Skuespiller Holger Juul Hansen, der døde i den forgangne uge 88 år gammel, bliver netop nu bisat fra den stemningsfulde Grundtvigskirken i København. Der er en stemning af sorg og respekt i det monumentale kirkerum, hvor den hvide kiste med mørkerøde roser danner midtpunkt. Både familie og kolleger fra de mange år i skuespilbranchen er mødt op for at sige et sidste farvel og støtte Holger Juul Hansens enke Inge, som han var gift med i 47 år. Blandt kollegerne er Holger Juul Hansens Matador-kone Malene Schwartz samt tidligere teaterdirektør Klaus Pagh. ;Mandag, 25. marts 2013
Søren Sætter-Lassen om ulykken: Det var et mirakel; I dag taler han ud til Politiken om ulykken og tiden efter, hvor han blandt andet var klart til at stoppe sin karriere som skuespiller. Den 7. september sidste år væltede en næsten ½ ton tung scenevæg pludselig ned over Søren Sætter-Lassen under arbejdet med at klargøre stykket Lulu på Store Scene i Skuespilhuset. Den 57-årige skuespiller havde netop sagt en replik, da en scenevægen væltede ned over ham og gav ham fire brud på rygsøjlen, et alvorligt benbrud og en lang flænge i hovedet. Efter ulykken var Søren Sætter-Lassen fast besluttet på aldrig at sætte benene på de skrå brædder igen. - Måske også i et forsøg på at redde mig selv, fordi jeg ikke vidste, om jeg kunne, fortæller han i et interview med Politiken. Om selve ulykken husker Søren-Sætter-Lassen ikke så meget, men erindrer dog at han følte en kvælende fornemmelse, men han lå under den flere hundrede kilo tunge scenevæg. - Først troede jeg, at jeg var faldet i et hul. Men jeg kunne næsten ikke trække vejret, fordi det var så tungt. Og så kunne jeg høre ligesom igennem vand... at folk skreg, og nogen græd, fortæller skuespilleren. Han husker ikke smerter, kun en kvælende klaustrofobi. Kollegaerne på scenen troede, at han var død. Søren Sætter-Lassen blev kørt til Rigshospitalets traumecenter, hvor han fik morfin og 16 sting i hovedet. Skaderne var alvorlige. På det tidspunkt var det uvist, om han nogensinde ville komme til at rette ryggen helt ud igen. Men Søren Sætter-Lassen var også heldig. - Havde jeg stået fem centimeter længere fremme eller bagud eller til siderne, havde jeg været død. Så det var jo et mirakel, siger han til Politiken. - Jeg bliver sgu helt bevæget igen, nu jeg taler om det. Det lyder banalt, men det slog mig ... hvor stor en gave livet er, fortæller skuespilleren, der stadig skal støtte sig til en krykke, men kroppen er ved at være helet. ;Søndag, 24. marts 2013
Bodil Jørgensen: At være mor er min største rolle; At tage tingene helt, som de kommer, må være et af skuespiller Bodil Jørgensens valgsprog. Hun var 35 år, da hun fik sit første barn, 47 år da hun fik sit sidste, og nu skulle hun blive 52 år, før hun kunne annoncere sin debut på scenen i Tivoli. Det bliver i rollen som Blanche i lystspillet Den grønne elevator, der får premiere til næste år, hvor Bodil Jørgensen skal drikke sig fra sans og samling på scenen i selskab med medspilleren Tommy Kenter. - Det er en sen Tivoli-debut, men det er jo nok, fordi jeg er så tung i røven, og lystspillet kræver et vist op-tempo. At jeg har været en sen starter med mange ting har nok noget at gøre med mit jyske sind, og at det, jeg ville var så ekstremt i forhold til det, jeg kom fra. Jeg er ikke et hurtigt menneske, og jeg lever i et langsommere tempo, siger Bodil Jørgensen, der er født og opvokset i Vejen ved Kolding. At nå på den anden side af de 50 år, har ikke været en sørgmodig begivenhed for skuespilleren men tværtimod, har hun fundet sit rette ståsted i livet. - Da jeg blev 50 år, var det ligesom, at tingene faldt i hak. Pludselig kunne jeg se meningen med det hele. Det var her, jeg ville være. Jeg blev jo også fejret i dagevis af mine børn, siger Bodil Jørgensen. Hun tænker sig lidt om, inden hun tilføjer et stille: - Det er så godt, at jeg har fået de børn. Dejlige minder med børn Men der skulle gå 35 år af Bodil Jørgensens liv, før hun sammen med den nu afdøde eksmand Henrik Sartou blev forældre til sønnen Johannes. Det ville  nok have givet en del kvinder sved på panden at skulle vente så længe på moderrollen men ikke Bodil Jørgensen. - Jeg fik dem sent, men jeg har altid kunnet se det forude et sted. Jeg har heller aldrig haft karrieremål, men har taget det hele, som det kommer. Jeg har da senere tænkt over, hvordan det ville have været, hvis jeg ikke have fået dem. Jeg har jo levet et liv uden børn som også var fyldt, men at være mor er klart min største rolle. Der er mange ting, jeg har måttet lægge på hylden, som jeg glæder mig til at kunne igen. Jeg kan jo for eksempel ikke læse en bog eller artikel færdig, siger skuespilleren, der dog glæder sig over, at børnene nu er så store, at hun kan tage dem med på museum. Børneflokken tæller i dag 16-årige Johannes, ti-årige Østen og lille Rigmor på fire år. Bodil Jørgensen og hendes mand, filmfotografen Morten Søborg, oplever, at poderne bliver alt for hurtigt store, og at det kan være svært at holde fast i minderne. - Jeg har lyst til at skrive alt ned, de siger. Det virkelig en skam, at jeg efterhånden ikke kan huske, hvem der har sagt hvad, da de var mindre. Men så har jeg jo billederne. Vi sad og kiggede på dem forleden, og det var så dejligt, siger hun. Vil give noget videre Men midt i alt glæden, har der også været sorg, for Bodil Jørgensen mistede med kort tids mellemrum begge sine forældre sidste år, og det har været svært at skulle vende sig til at leve uden dem. - Det er jo noget nyt for mig, at mine forældre er døde. Nu skal jeg vise, hvem jeg er uden dem og efterleve deres livsideal. Jeg synes, at det er ligesom, de står foran mig nu. Det er svært at leve med sorgen. Jeg får lyst til at ringe til dem, og det går op for mig, at det kan jeg ikke, siger hun. Nu er en af Bodil Jørgensens egen ambition at give noget videre i livet. Både til sine børn, men også som underviser i sit fag. - Jeg har prøvet at undervise dramaelever, og det er skønt at opleve, hvordan de lytter til, hvad man siger, og gør det, man siger. Det er dejligt at kunne give noget. Jeg elsker jo også at have med små at gøre, siger hun. Den grønne elevator får Lisbet Dahl som instruktør, og har premiere den 20. februar 2014. ;Søndag, 24. marts 2013
Grand Prix-stjernen John Hatting er død; For blot to dage siden deltog han i vennen og kollegaen Kim Schwartz' fødselsdag, men nu er den produktive og succesfulde sanger og sangskriver pludselig gået bort. - Det er med stor sorg, at jeg kan meddele at jeg her til aften fik en opringning fra Steen Lindegaard, der fortalte at min ven og kollega igennem snart 20 år, John Hatting, er død, skriver Kim Schwartz ifølge BT på sin Facebook. - Mange, mange stunder har vi haft sammen med kærlighed til musikken som fællesnævner og vi fik da også skrevet en del sange sammen, skriver ven og kollega gennem mange år, tilføjer Kim Schwartz. John Hatting var blandt andet medlem af gruppen Brixx, der i 1982 vandt Dansk Melodi Grand Prix med sangen ”Video Video”. Efter succesen med Brixx etablerede John Hatting med sin daværende ægtefælle, Lise Haavik, duoen Trax. Efter flere års deltagelse ved Melodi Grand Prix udsendte Trax et enkelt album, men derefter blev der stille omkring duoen, og i 1988 blev parret skilt. I 1990 skrev John Hatting Lonnie Devantiers vindermelodi ”Hallo, Hallo”, ligesom han var medskaber af Richard Ragnvalds ”Kære lille mormor”. ;Søndag, 24. marts 2013
Birthe Neumann: Min depression er ikke tabu; Vi kender Birthe Neumann fra TV-serien Lykkevej, fra DRs julekalender Julestjerner, filmene Kun en Pige, Fukssvansen og Solkongen, og så har hun en lang række af teaterforestillinger bag sig. Men det har ikke altid været den lige og positive vej frem for Birthe Neumann, der både er blevet hædret med Bodil og Robert. For efterhånden 20 år siden blev Birthe Neumann ramt af en depression, der i nogle år formørkede hendes liv. Men de mørke år har hjulpet hende med at sætte pris på det, hun har i dag. – Det var et vendepunkt i mit liv de år, hvor jeg var nede og rode i en dyb depression. Lige siden har jeg vidst, at livet er for kort til, at jeg kan bruge tid på noget, som ikke gør mig glad. Det betyder så, at det, jeg laver, går jeg virkelig også ind for, siger Birthe Neumann til SØNDAG. Det var svært at tie stille Da hun blev rask, valgte hun ret hurtigt efter at være åben omkring sygdommen. Og den åbenhed var ikke svær at beslutte sig for, siger hun. – Slet, slet ikke. Når man har befundet sig i et helvede af mørke og er kommet ud på den anden side, hvor der er lys og solskin, er det nærmest svært ikke at fortælle alle andre: Hallo, hør her, jeg har virkelig haft det forfærdeligt, men på trods af det er jeg i live, og jeg var også i live midt i alt det sorte. Jeg var jo så glad. Og jeg var så taknemlig over at være blevet rask, for mens jeg var syg, troede jeg aldrig, jeg ville blive rask igen, fortæller hun. Men ikke alle tog positivt imod Birthe Neumanns åbenhed omkring depressionen. – Men så oplevede jeg, hvordan mange mennesker slet ikke magtede, at jeg stod dér og kiggede dem i øjnene og fortalte begejstret om, hvor godt jeg havde fået det. Jeg kunne se, at jeg fortalte dem noget, der svarede til, at jeg havde fortalt, at jeg havde været kriminel og i fængsel. Det var noget, jeg burde skamme mig over. Og det var den reaktion, der gjorde, at det blev vigtigt for mig at være åben om sygdommen. For jeg synes jo bestemt ikke, det er noget at skamme sig over. Vi kan alle blive ramt af depression. Og noget af det, der kan stå i vejen for helbredelse, er netop den skamfuldhed, siger hun. Jeg vil være inspiration – ikke en løsning I dag bruger Birthe Neumann stadig sine erfaringer fra dengang til at give videre til andre. Men som hun også siger: – Jeg kan ikke stå frem som ekspert i depressioner, for det er jeg ikke. Jeg vil heller ikke være det. Og jeg kan ikke være det, siger hun og fortsætter: – Jeg har i tidens løb fået mange henvendelser fra folk, der spørger om alt muligt. Men jeg kan ikke hjælpe folk på den måde. Ligesom jeg fandt min vej, er de nødt til at finde deres. Min historie kan være en inspiration, men den er ikke løsningen, siger Birthe Neumann. LÆS OGSÅ: Sådan har Birthe Neumann det med sine rynker, og det faktum at hun ikke længere kan det samme, som da hun var ung. Få svaret på soendag.dk LÆS OGSÅ: TV-vært Katrine Hertz Mortensen fik angstanfald efter sin mors død. På soendag.dk fortæller hun, hvordan hun kom ud af angsten. ;Søndag, 24. marts 2013
Anna Davids datter nu som model; Alle mødre synes deres lille guldklump er noget helt særligt. Det gælder selvfølgelig også for Anna David - sanger og mor til lille Alba på snart 2 år. Men i Albas tilfælde er det ikke kun mor der ser potentiale i den lille pige – børnetøjmærket Royal Remix har nemlig også fået øjnene op for Anna Davids lille stjerne, og nu kan lille Alba skrive model på sit mini-cv. På tøjmærkets hjemmeside kan man se lille Alba stå model i forskellige variationer af tøj, og brandet er da heller ikke i tvivl om, at hun også er deres lille stjerne. ”Hos Royal Remix er vi utrolig stolte af vores lille nye topmodel Alba. Er hun ikke fantastisk?” Således lyder introduktionen til Alba på Royal Remix’ hjemmeside, hvor de også hævder, at ” Alba er vild med Royal Remix for så kan hun selv vælge om hun skal være en sød prinsesse eller en sej popstjerne ligesom sin mor Anna David.” Du kan besøge Royal Remix’ hjemmeside og se Alba som tøjmærkets nye supermodel ved at klikke her! ;Lørdag, 23. marts 2013
Chresten efter sejren: Jeg er helt vildt taknemmelig!; Så sent som ved pressemødet i torsdags fastholdt Chresten overfor BILLED-BLADET, at det ikke var vigtigt for ham at vinde. Det vigtige var at være med i finalen. - Det er sådan en typisk vestjysk måde at gardere sig på, så man ikke bliver for skuffet, sagde KATO, da BILLED-BLADET mødte ham i Boxen i Herning, hvor han varmede publikum op. Og da sejren var et faktum, indrømmede Chresten da også, at han kunne tilslutte sig KATOs udlægning af den vestjyske mentalitet. - Ja, nikkede Chresten grinende og tilføjede: - Det er rigtigt nok. Og jeg er helt vildt taknemmelig over sejren. Ingen kunne være i tvivl om, at Chresten talte sandt. Hans øjne strålede bag det karakteristiske lille, lune smil. Hans coach, Ida Corr, var også ovenud lykkelig. - Jeg kan næsten ikke sige noget, lød det fra en både rørt og berørt Ida Corr. - Nu skal Chresten bare fortsætte ad den musikalske vej. Det er det vigtigste. Om det bliver med eller uden mig, er ikke så vigtigt, lød det fra Ida. Chresten mente nu nok, at der kan blive en plads til Ida Corr i hans musikalske karriere. - En lille plads, jokede han, inden han gik til nattefest. - Ja, det skal fejres med nogle øl - og måske også noget vin og champagne! Læs alt om finalen og nattefesten i det kommende nummer af BILLED-BLADET. ;Lørdag, 23. marts 2013
Tommy Kenter: Jeg er mest tryg ved kvinder;" Med sin rolle i stykket Den grønne elevator slår skuespiller Tommy Kenter følge med to erfarne kvinder i underholdningsbranchen, og det passer ham rigtigt fint, for kvindeligt selskab er han mest tryg ved. Skuespilleren Tommy Kenter begræder på ingen måde, at han den næste års tid bliver holdt i ørerne af instruktør Lisbet Dahl og medspiller Bodil Jørgensen, når han indøver sin rolle i lystspillet ""Den grønne elevator"", som får premiere i Glassalen i Tivoli til næste år. For kvinder har altid spillet en stor rolle i hans liv. - Jeg holder meget af kvinder, og jeg er mere tryg ved kvinder end ved mænd. Det er helt tilbage fra min barndom, hvor jeg hellere ville lege med pigerne end at spille fodbold med drengene. Mine nærmeste venner er også kvinder. Det er bare kommet til mig. Det er faldet mig helt naturligt, siger Tommy Kenter. Er det fordi, du synes, kvinder er smukkere? - Nogle kvinder er smukke. Ikke alle. Privat er det aldrig lykkedes 62-årige Tommy Kenter at få et livslangt parforhold til at fungere, og han har tidligere udtalt, at det er illusorisk, at en mand og kvinde kan leve sammen hele livet, men alligevel er der noget, som de to køn kan hente hos hinanden, mener han. - Der er da nogle ting, mænd er bedre til end kvinder. At time en videooptager for eksempel, at spille bebop på saxofon eller at reparere en bilmotor. Men det er jo en følelsessag det med at foretrække kvinders selskab, og følelser er svære forklare. Men det er vigtigt med fortroligheden, siger Tommy Kenter. Ser det sjove i fuldskaben Et af hans mål i karriere har lige fra tiden som teaterskoleelev været at spille med i stykket Den grønne elevator, og nu har han altså fået chancen. Her skal Tommy Kenter spille den underkuede ægtemand Billy, der sammen med veninden Blanche forsøger at få det til at se ud, som om de har haft en affære.  Det kræver en del cocktails, før den plan lykkes. - Jeg glæder mig til at spille sammen med Bodil Jørgensen, for vi har den samme humor. Det er jo svært at forklare humor, men vi ser på det morsomme på den samme måde, og vi er gode til at tænde hinanden på det humoristiske plan, siger skuespilleren. Vi kender nok alle Tommy Kenter som en mand, der ikke er bange for at skeje ud og tage fusen på de tilstedeværende ved at tage en fin konditorkage med vold, som han gjorde det ved Bodil-festen tilbage i 2003. Derfor passer rollen som fuld mand ham også fortrinligt, men han vil ikke kalde sine egne udskejelser for skandaløse. - Det er jo noget, folk har udråbt det til efterfølgende.  Jeg kan bare lide at lave noget uforudsigeligt. Men det har jeg jo talt om mange gange før. Fuldskaben i sig selv er jo kun sjov, fordi man laver noget overrumplende, og når den er sat i den rette sammenhæng, siger Tommy Kenter. Den grønne elevator får premiere i Glassalen i Tivoli den 20. februar 2014. ";Lørdag, 23. marts 2013
X Factor har opfyldt en drøm for Karoline;Karoline har altid kæmpet med sin nervøsitet og manglende tro på sig selv. Det har ”X Factor” lært hende at få styr på.Hun er mega stolt over at være gået hele vejen fra audition til den store scene i Boxen i Herning, og nu tror hun på, at drømmen om engang at blive fuldtids-sangerinde kan opfyldes.En af Karolines helt store oplevelser har ifølge den 15-årige sanger været, at møde Thomas Blachman og komme tæt ind på livet af ham.Hør Karoline fortælle om sin ”X Factor”-rejse på videoen her: ;Lørdag, 23. marts 2013
Finalebrag gav X Factor-sejren til Chresten;" Signe Molde, iklædt guldkjole, åbnede ”X Factor”-ballet foran et næsten fyldt Jyske Bank Boksen i Herning og introducerede finalisterne Karoline, Chresten og de fire drenge i Wasteland. Og spændingen var naturlig høj blandt deltagerne, der alle havde glædet sig og set frem til denne finaleaften, hvor det kun var seerne der kunne afgøre deres skæbne – dommerne var igen uden for indflydelse. Chresten indtog scenen som første solist, foran det forventningsfulde live publikum, med covernummeret af Nirvana ""Where Did You Sleep Last Night"". Chresten havde til dette nummer undladt den karakteristiske kasket og skovmandsskjorte, og iklædt sig et moderne jakkesæt. Wasteland, bestående af de 15 og 17-årige drenge Anders, Anton, Marius og Frederik, kastede sig energisk over ""Ikke mere tid"" af Shaka Loveless. Det fik jubelen blandt salens mange teenagepiger til at stige til bristepunktet. Ida Corr blev bedt om at kommentere deres indsats, men gled pænt af og gav den videre til Blachman, der ikke havde problemer med at konstatere, at Wasteland i hans øjne havde bragt niveauet for langt ned. Karoline stod som tredje artist i finalens varme spotlys og fremførte hittet ""Glass fra den danske sangerinde Mø. Anne Linnet og Ida Corr gav, som så mange gange tidligere, Karoline ros for hendes charme og søde udseende. Corr gav ros for Karolines fine pitch i aftenens performance. 25-årige Chrestens anden optræden blev på dansk i et potpourri sammen med Marie Key og Rasmus Walter. Wasteland gik endnu en gang på scenen. Denne gang i selskab med Panamah med hittet ”Børn af natten”.  Hun blev herefter afløst af Mads Langer med hans nummer ”Elephant”. Panamah kom dog på igen og afsluttede Langers nummer i selskab med boybandet. Inden Karoline skulle stå på scenen for anden gang på denne finaleaften, fik hun fortalt, hvor taknemmelig hun var for at have fået denne store oplevelse. Anden optræden blev i selskab med storhittende Nabiha og ligeså populære Burhan G. Efter pausen skød Nik & Jay ”X Factor”-festen i gang sammen med Lisa Row, med nummeret ”United”, hvilket for alvor fik varmen, og skrigene, til at stige i Jyske Bank Boxen. Efter første rundes optælling af sms-stemmer stod det klart, at Wasteland ikke skulle vinde ”X Factor 2013”. De fire drenge snublede på mållinjen og Anne Linnet kan ikke sætte ”X Factor”-vinder på sit cv. Herefter blev sms-stemmerne nulstillet og seerne skulle stemme på deres favorit ud fra en personlig performance med hver deres speciellavet til finalen sangnummer. Karoline lagde ud med sit nummer ”Det er her vi bor”, til tydeligt stor glæde for sin mentor Thomas Blachman. - Du er en ny generation af nærvær, konstaterede Blachman stolt. Chresten gik på scenen med sit eget nummer ”Let go”, som han har skrevet sammen med Ida Corr. At dømme ud fra publikums jubel, var det en performance, der gik rent ind i Herning.  Chresten vandt herefter sms-afstemningen og stod tilbage som vinder af årets ""X Factor"". ";Fredag, 22. marts 2013
Så flot er X Factors vært i aften; Skønne Signe Molde har allerede arbejdet hårdt med flere timers generalprøve og er ved at være klar til aftenens store ”X Factor”finale 2013. Hun er i den skønneste guldkjole og med guld øjenskygge og er klar til at guide os igennem en forrygende finale. Der er mange, hun skal nå at introducere ud over finalisterne. Et hav at stjernenavne skal optræde. Karoline er kommet sig over de tekniske problemer under hendes generalprøve, og Chresten vil i aften kunne opleves synge uden kasket et af sine numre. Alle fra dommere og deltagere til professionelle artister arbejder hårdt på at blive klar for at levere et brag af et fest. Hvis du ikke har billet til showet i Herning, så følg med i dit TV fra klokken 20.00!!      ;Fredag, 22. marts 2013
Finalebrag i X Factor i aften;" Allerede i onsdags ramte de Herning for at gå i gang med lydprøve, kostumeprøver, sceneprøver, pressemøder og alle mulige andre forberedelser til den store, skæbnesvangre finaleaften i aften, fredag 22. marts i Jyske Bank Boksen. Karoline, Chresten og de fire drenge i Wasteland - Anders, Anton, Marius og Frederik, er så spændte, som de kan blive. Der er kun én officiel vinder, når det hele er slut, men alle tre finaledeltagere er super stolte over at være dem, der i aften står i finalen og skal være med til at levere et brag af et show. Både for de mange publikummer, der fylder salen, samt for de mange seere hjemme i stuerne. Anne Linnets Boy Band, Wasteland, skal synge ""Ikke mere tid"" af Shaka Loveless, samt deres vindersingle ""40.000 Feet off the Ground"" - med tekst og musik af blandt andre netop Shaka Loveless. Ida Corrs solist, Chresten, skal synge ""Where Did You Sleep Last Night"" cover af Nirvana, samt sin vindersingle ""Let Go"" med tekst og musik af Chresten selv, Ida Corr og Jesper Sidelmann. Thomas Blachmans unge solist, Karoline, skal synge ""Glass"" af Mø og vindersinglen ""Det er her vi bor"" med tekst af musik af Karoline selv, Lise Cabble og Andreas Sommer. Her udover kommer der et væld af artister på scenen i Herning. Blandt andre den internationale stjerne ""Marina and the Diamonds"", vores egne danske stjerner Nik & Jay, Mads Langer, Nabiha, Marie Key, Mads Langer og Burhan G. Der er virkelig lagt op til en bragende varm finalefest midt en det smukke jyske snelandskab. ";Fredag, 22. marts 2013
Kæresten ikke tilhænger af Mascha Vangs botox; Mascha Vang har aldrig lagt skjul på, at hun både har prøvet at få behandlinger med restylane og botox. Og i går, torsdag, lagde Mascha så igen vejen forbi Klinik Qura, oplyste hun på sin Facebook-profil. ”De må gøre noget – drastisk!”, skrev Mascha, hvorefter hun forklarede: ”Brynene fik lige et stik botox”. Hendes opdateringer fik straks kæresten Nicolas Kiesa til at ytre sin personlige holdning: ”Det er slet ikke nødvendigt. Og alt det av av dér”. Mascha har tidligere forklaret på sin blog, at hun hovedsageligt bruger botox til at få flotte bryn. - Man får lige et par stik, og vupti… Så knækker de så fint og hæver sig en smule. Ja tak! Botox er også god til at forebygge rynker. Så længe du har botox i, laver din hud nemlig ikke dybere rynker/linier. Tiden står nærmest stille. Smart, skriver Mascha Vang. ;Fredag, 22. marts 2013
Ellen Hillingsø holder sig sund uden sukker; Ellen Hillingsø er mor til to og har rundet de 46 år, men har det bedre end nogensinde med sin krop. Til magasinet Fit Living afslører skuespilleren, at hun lever efter ganske bestemte kostprincipper: - Sukker, hvede og kartofler spiser jeg sjældent. Jeg bliver tung og sløv af det. Når jeg undgår det og får masser af grønsager og proteiner, slipper jeg for uren hud og hævelser i kroppen, siger Ellen til magasinet. - Jeg er en sukkergris og elsker kage, så for mig fungerer det bedst så vidt muligt at lade være, forklarer Ellen, som understreger, at hende børn både får brød og kartofler. Og lørdagsslik. - I virkeligheden er det jo ikke maden, der gør os tykke. Det er vores ”sulten for sjov-madkultur”. Vi kan spise hele tiden og alle vegne. I 70’erne, da jeg voksede op, var man ikke rædselsslagen for et stykke franskbrød, og man blev heller ikke fed af det. Det er mængderne, mener Ellen Hillingsø. ;Fredag, 22. marts 2013
Mai-Britt Vingsøes hjemmestrik solgt for 25.000 kroner;" De friske morgenværter på ”GO'NOVA”, Mai-Britt Vingsøe og Lars Johansson, fik en skør ide. De ville strikke Sarah Lunds islandske sweater og sælge den til fordel for Børnecancer Fonden. Mai-Britt gik straks i gang med stikkepindene, men efter ca. 15 cm. jonglering med garnnøglerne, mente hun, at det var medværten Lars Johanssons tur til at svinge pindene. - Lars er ikke særlig god til at strikke, og han lokkede desværre vores kantinedame til at strikke hans del af Sarah Lund sweateren. Det er såmænd ok, men da jeg opdagede, at hun strikkede grimt og sjusket, for at køberen skulle tro, det var Lars der strikkede, sagde jeg stop, siger Mai-Britt Vingsøe.Hun fortalte det til GO'NOVAs lyttere, og der gik ikke lang tid, før de blev ringet op af Tina Baumgarten, som er én af de trofaste lyttere: ""Hun tilbød at strikke den færdig på ingen tid. Som sagt så gjort. I fredags satte vi sweateren til salg, og pludselig tilbød Immenco Consult at købe sweateren for 25.000 kr. Så var den solgt. Børnecancer Fonden har modtaget pengene, og sweateren er sendt afsted. Det er den slags situationer, der gør det sjovt at lave morgen-radio”, fortæller Mai-Britt Vingsøe. ";Fredag, 22. marts 2013
Henriette Zobel har lagt sit liv om efter depression; Henriette Zobel kunne ikke andet end at græde og sove, da hun for halvandet år siden røg helt ned i et sort hul med en voldsom depression. Hun var netop gået konkurs med sit firma, som hun havde knoklet med i årevis, og midt i tomrummet reagerede kroppen. Først da hun efter fire måneder tog fat i en psykiater og fik medicin, lettede mørket, så Henriette kunne begynde at handle. Og i dag lever hun et helt andet liv, fortæller hun i et interview med Alt for damerne. - I dag sørger jeg for at hvile, og jeg lader så vidt muligt være med at arbejde i weekenden. Jeg har virkelig fundet ud af, hvor vigtigt det er at have et balanceret sind, siger Zobel. - Jeg kan mærke, at kroppen husker, så hvis jeg kommer til at sige ja til for meget, får jeg en reaktion med det samme. Bliver urolig. Men jeg ved, det er helt normalt, og at det vil være sådan mange år frem i tiden, siger hun. Henriette er begyndt at lave meditationskurser og skriver på en bog - men hun stresser ikke. - Jeg har fået en større ydmyghed og respekt for livet og en bevidsthed om, hvor vigtigt det er at passe på sig selv. Jeg går stadig hos psykiateren, så hun lige kan holde styr på mig, for jeg skal ikke tilbage igen!, fastslår hun i interviewet. ;Fredag, 22. marts 2013
Schaumburg-Müller i arbejdstøjet;" Efter sin to-måneder lange bryllupsrejse med gemalen Liam O’Connor, er Christinane atter trukket i arbejdstøjet og har fuld fart på med optagelserne til sit nye TV-program. Og ifølge Kanal 5 skal vi ikke vente så længe, før de har premiere på ""Det store dating show"" med Christiane Schaumburg-Müller i spidsen som vært. Optagelserne er allerede i fuld gang, og den nye værtinde nyder sin rolle og nye omgivelser: - Det har været helt vildt fedt at komme i gang med optagelserne. Det har været rigtig inspirerende at møde dem, jeg arbejder sammen med - og ikke mindst deltagerne, der er utrolig friske, glade og energiske, fortæller en glad Christiane og tilføjer: - Det er vigtigt for mig, at deltagerne får sig en god oplevelse, for det er jo det hele showet handler om. ""Det store dating show"" kommer på Kanal 5 her til foråret. ";Fredag, 22. marts 2013
Lisbeth Østergaard glad for helt ny tatovering; Lisbeth Østergaard er vild med permanent kropsudsmykning – og nu har TV-værten fået endnu en farverig tatovering. Den nyligt fraskilte TV-vært har fået tatoveret en iøjnefaldende grøn firkløver på sin venstre skulder, og straks efter lagde hun et foto på Instagram. Her væltede det ind med positive tilkendegivelser – bl.a. fra fodboldstjernen Daniel Agger, hvis krop efterhånden er dækket af tatoveringer: ”Håber den bringer lykke på din vej”, lød det fra Agger. ”Takker – den har allerede gjort mig mere glad”, erklærede Lisbeth Østergaard. Den nytatoverede TV-vært har nu i alt ti tatoveringer. Heriblandt en pinup-pige på overarmen, en Andersine-sløjfe på håndleddet og en sommerfugl på foden. Se Lisbeth Østergaards nye tatovering her: ;Fredag, 22. marts 2013
Vild med dans-vinder får værtsdebut på TV 2; Sophie Fjellvang-Sølling har været i Trysil i Norge for at lære Laura Drasbæk, Robert Hansen, Mads Vad, Paw Henriksen og Master Fatman at stå ordentligt på ski på en uge, så de den sidste dag kunne tage turen ned ad bjerget på den sværeste løjpe. Optagelserne er netop færdige, og resultatet kan ses til efteråret i TV 2s nye program ”Skiskolen”, hvor Sophie får sin værtsdebut. - Min kæreste Pernille er en skihaj – ligesom resten af hendes familie – og de har tit prøvet at friste mig med en tur på løjperne. Men efter denne oplevelse, så skal vi helt sikkert af sted, siger en glad og nybagt skiløber Robert Hansen. ;Fredag, 22. marts 2013
Sådan bliver Holger Juul Hansens begravelse; Holger Juul Hansen får opfyldt sin sidste vilje, når han på mandag klokken 10 begraves fra Grundtvigs Kirke på Bispebjerg i København. Der bliver nemlig tale om en åben begravelse. - Det bliver i fars ånd. Han har selv været ind over størstedelen af planlægningen, og han har hele tiden ønsket, at det skal være en åben begravelse, siger Holgers datter, Christina, til BT. - Vi talte en del med far om det. Han har altid sagt, at man ikke kun kan være en offentlig person på nogle punkter. Og når man møder folk på gaden og taler med dem, så skal man også give dem lov til at møde op til ens begravelse og sige et sidste farvel, hvis de ønsker det. Holger Juul Hansen var indlagt på Bispebjerg Hospital den sidste tid, hvor han og den nærmeste familie talte åbent sammen.   - Far vidste, hvilken vej det gik. Derfor har vi talt meget om begravelsen, siger Christina, og oplyser, at det bliver Holger Juul Hansens gode ven, sognepræst Palle Kongsgaard, som skal stå for begravelsen. ;Fredag, 22. marts 2013
Videoer: Blachman og Linnet hakker på hinanden; Hvis Anne Linnet skal bevare bare en rest anstændighed og troværdighed, skal hun, efter Thomas Blachmans mening, trække sit boyband Wasteland ud af X Factor inden finalen i morgen, fredag 22. marts i Boxen i Herning. Blachman frygter de vinder - og det vil være en skændsel for X Factor. Hør Blachmans mening om Anne Linnet og Wasteland på videoen her.  Du kan se Anne Linnets svar til Thomas Blachman her:   ;Torsdag, 21. marts 2013
Sarah Louise Christiansen stolt af at være med i skolebog; Modellen Sarah Louise Christiansen begyndte at blogge for tre år siden, og nu har et indlæg på hendes blog fundet vej til bogen ”@ltid online”. - Jeg er lidt stolt af, at de i nogle danskbøger på folkeskolerne bruger min blog i læren om at blogge, skriver Sarah Louise på sin blog, hvor hun har postet eksempler fra bogen. Bogen er til brug for elever i 7.-8. klasse, og meningen er, de skal analyse Sarah Louises Christensens blog. Således lyder et af spørgsmålene i bogen: Hvordan iscenesætter Sarah Louise sig selv? Sarah Louise blogger om mode og livsstil, og ifølge hende selv tager det snildt et par år, før læsertallet bliver godt. - Da jeg startede med at blogge for nogle år siden, var jeg mere eller mindre den eneste kendis, der gjorde det. Siden er det eksploderet, og nu er der riiigtig mange, der har fået sig en blog. Nogle blogger på hyggebasis og andre på professionelt niveau som jeg. At blive professionel blogger kræver først og fremmest tålmodighed og kreativitet, skriver hun. ;Torsdag, 21. marts 2013
Søren Malling trænger til en pause fra TV; Søren Malling har spillet sig ind i danskernes hjerter som TV-bossen Torben Friis i seermagneten ”Borgen” på DR1. Men efter i alt 30 søndage over tre sæsoner er det slut med at være på skærmen i primetime – og det passer Søren Malling fint. - Jeg tror, jeg har brug for en lille pause fra den eksponering, det giver at være med i en serie søndag aften klokken 20, siger han til Ekstra Bladet. - Og jeg tror også, det er rigtig sundt for seerne, så det ikke er de samme skuespillere, der er på skærmen igen og igen, fastslår han. 49-årige Søren Malling afslører, at han ikke foreløbig kommer med i en TV-serie søndag aften igen. Til gengæld er han fra 23. maj aktuel i Søren Kragh-Jacobsens film ”I Lossens Time” overfor Sofie Gråbøl. ;Torsdag, 21. marts 2013
Heidi Frederikke med familien fem uger i Thailand; Det er en solbrun og afslappet Heidi Frederikke Sigdal, som bevæger sig rundt i det iskolde danske forår. Den blonde TV-vært er nemlig netop vendt hjem efter hele fem ugers ferie i det sydlige Thailand med gemalen, Anders Sigdal, og deres treårige datter Matilde. Det skriver Se og Hør. - Vi har snorklet, fodret aber, redet på elefanter og bare nydt hinanden, siger Heidi Frederikke om den solrige ferie, som var en del af en tre måneder lang sabbat, hun har optjent hos sin arbejdsgiver, TV 2. Søndag satte TV-værten så kurs mod en ny destination - uden familien. Heidi fløj ned til fodboldlandsholdets træningslejr i Spanien forud for landskampen mod Tjekkiet i morgen, fredag. ;Torsdag, 21. marts 2013
Ellen Hillingsø: Sådan holder jeg liv i parforholdet; - Jeg synes, at parforhold er en skrøbelig størrelse, som vi skal give energi. Sådan siger Ellen Hillingsø i et interview med magasinet Fit Living. Den 46-årige skuespiller og mor til to har været sammen med sin mand, Christoffer Castenskiold, i 15 år – og hun har en klar holdning til, hvordan man holder liv i kærligheden. - Alle os med overskud og ressourcer har helt urealistiske forventninger til parforholdet. Hos os er det ikke fint og romantisk hele tiden. Jeg tror heller ikke, det er muligt. Men jeg tror på, at vi kan gøre os umage med at se hinanden. Helt konkret. Blive ved at tale sammen, også selv om man ikke lige har tænkt store, dybe tanker. Ringe og dele en lille oplevelse. Bruge tid sammen og på hinanden, siger Ellen til magasinet. Hun og manden ringer til hinanden dagligt, og Ellen spørger ham tit til råds. - Men aldrig om lov. Den regel har vi med hinanden – man skal ikke spørge om lov, men det er en fordel at sige til i god tid, når der er noget, man gerne vil, fortæller Ellen, som spørger Christoffer til råds om alt muligt: - Indhold i foredrag, jeg skal holde. Fortolkning af en tekst. Økonomi. Og jeg spørger ham altid om, hvad jeg skal tage på, hvis jeg skal noget specielt. Han har supergod smag, og hvis han ikke kan lide det, jeg har på, så skifter jeg, siger Hillingsø, som kan mærke, at gemalen sætter pris på hende. ;Torsdag, 21. marts 2013
Nu kommer Mads Mikkelsen på dansk TV som Hannibal; Kun ti dage efter den amerikanske premiere har Kanal 5 - søndag den 14. april kl. 21.00 - dansk TV-premiere på den meget imødesete thrillerserie ”Hannibal”. Her spiller Mads Mikkelsen den unge version af psykiateren, seriemorderen og kannibalen Hannibal Lecter, som første gang så dagens lys i filmen ”Ondskabens øjne” i 1991 med Anthony Hopkins og Jodie Foster i hovedrollerne. Mads får i serien selskab af stjerneskuespillere som Laurence Fishburne, Hugh Dancy, Eddie Izzard og Gillian Anderson. Handlingen I første afsnit møder vi analytikeren Will Graham (Hugh Dancy), der bliver ansat til at fange seriemorderen 'Minnesota Shrike', der udelukkende myrder unge kvinder. Will har en veludviklet evne til at sætte sig ind i seriemorderes tankegang, men sagen er stærkt kompliceret, og Will får hurtigt behov for assistance - såvel mentalt som professionelt. Valget falder på den kompetente psykiater Dr. Hannibal Lecter (Mads Mikkelsen), som ligeledes har 'speciale' i seriemordere. Præcis hvor specialiseret, han er, ved Will dog ikke... Se premieren på Hannibal søndag den 14. april kl. 21.00 på Kanal 5. ;Torsdag, 21. marts 2013
Lars Kaalund skal være far for første gang;" Lars Kaalund kan godt begynde at varme op til en helt ny rolle på den private scene. Skuespilleren og instruktøren skal nemlig være far for første gang til sommer, skriver Se & Hør. - Ja, det er rigtigt, at vi venter os, siger Lars Kaalund, som danner par med Anja Hauberg, der i forvejen har datteren Bella på syv år. Og Kaalund og kæresten kan godt indstille sig på at blive i det lyserøde univers en rum tid endnu. Parret kender nemlig kønnet på det kommende familiemedlem: - Det bliver en pige, røber Lars Kaalund, som senest har været manden bag successerien ""Rita"" og nu har travlt med den stort anlagte teaterforestilling ""Robin Hood"", der får premiere til maj. ";Torsdag, 21. marts 2013
Mads Langer fortvivlet efter frækt indbrud; - Neeeeeeeej!!!!!!, skrev en oprevet Mads Langer på sin Facebook-profil, da sangeren onsdag opdagede, at han havde været udsat for et groft indbrud i sin tourbus. Et indbrud, der har kostet ham hele garderoben af scenetøj, som han møjsommeligt har samlet sammen, og to af sine absolutte yndlingsguitarer. - Det er to el-guitarer, som jeg selv har været med til at bygge helt fra bunden, vælge træet og designe dem. Det er to guitarer, som betyder meget for mig, og som jeg ikke bare kan gå ud og købe igen, siger Mads Langer til BT. Langer er på Danmarksturné, og tourbussen holdt på Amager, da indbruddet fandt sted. - Det var lidt ligesom at få en mavepuster. Jeg blev rigtig frustreret og ked af det, men der er desværre ikke så meget, jeg kan gøre ved det, siger Mads, som har efterlyst sine højtelskede instrumenter og klynger sig til et spinkelt håb om, at de dukker op igen. ;Torsdag, 21. marts 2013
Caroline Wozniacki undertøj hitter blandt kendte; Det er ikke kun undertøjsproducenten JBS der kan glæde sig over samarbejdet med Danmark tennis-darling Caroline Wozniacki. Flere tilkendegiver nemlig, at de synes Wozniacki-billederne er rigtigt flotte. Da tennisstjernen sidste år valgte at springe ud som undertøjsmodel for JBS, vagte det, måske ikke overraskende, en del opmærksomhed. Og det er bestemt ikke kun hos herrerne, at interessen er stor. Ifølge international salgschef hos JBS, Morten Skou, så har også de kendte fået øjnene op for den danske verdensstjernes samarbejde med undertøjsfirmaet, og der har især været stor interesse fra andre sportsstjerner. - Vi er siden blevet kontaktet af mange store sportsstjerner som eksempelvis tennisspillere Andre Agassi og Steffi Graf, som synes at billederne vi lavede med Caroline var meget flotte og anstændige. Vi sagde dog pænt nej tak til dem, siger Morten Skou, ifølge tv2.dk. - Det koster penge at indgå den slags samarbejde. Men når man gør det, åbner det nye markeder og gør meget for vores branding. Samarbejdet med Caroline har givet os en meget flot markedsføring, siger Morten Skou. Om samarbejdet med JBS har Caroline Wozniacki tidligere udtalt: - En feminin undertøjskollektion til pigen, som både vil have det flotte look fra fashion, den perfekte pasform til hendes krop og en kvalitet, der er svær at slå. JBS var den perfekte partner at opnå alt dette med, siger stjernen. ;Torsdag, 21. marts 2013
Lisbet Dahl: Jeg går ikke op i at leve sundt; Revystjernen Lisbet Dahl har sagt ja til rollen som instruktør, når Tivoli til næste år opsætter lystspillet Den grønne elevator, hvor temaet er en gedigen brandert. Hun mener da også selv, at der skal være plads til livets goder. Vi kender hende fra TV 2-progammet ”Stjernerne på slottet”. Fra Cirkusrevyen på Bakken. Og nu også snart i rollen som instruktør på Tivolis opsætning af det amerikanske lystspil Den grønne elevator. I stykket beslutter hovedrollerne Billy og Blanche, spillet af Tommy Kenter og Bodil Jørgensen, sig for at tage fusen på deres respektive ægtefæller ved at lade dem tro, at de har indledt en affære, og det kræver en lang række cocktails, før den plan er fuldendt. Stykket opsættes i Glassalen i Tivoli næste år, og det er noget, som Lisbet Dahl glæder sig meget til at stå i spidsen for. Den erfarne entertainer indrømmer samtidig, at hun aldrig har haft for vane at sige nej til noget, når det gælder sit arbejdsliv. I en alder af 66 år har hun blot et større fokus på ikke at arbejde for meget, men der skal samtidig være plads til at skeje ud, når fritiden melder sig. - Jeg går ikke specielt op i at leve sundt, men jeg spiser ikke mad med tilsætningsstoffer, og så laver jeg alt fra bunden derhjemme – selv rødbeder. Jeg får da også lidt at drikke en gang imellem, men det skal der være plads til, siger Lisbet Dahl. Følger med tiden Selv om teaterstykket Den grønne elevator oprindeligt er skrevet i 1920’erne, og den nye opsætning vil finde sted i 1960’erne, så er der stadig en masse ting, som det moderne publikum kan forholde sig til – især når det gælder, hvordan kønsrollerne har forandret sig, ifølge Lisbet Dahl. - I dag er der mere ligestilling, end der var dengang, og kvinderne er kommet på arbejdsmarkedet. Jeg synes ikke, at kvinderollerne har ændret sig specielt i min tid, for jeg arbejder i en branche, hvor der er ligestilling, og det er jo ikke som på Shakespeares tid, hvor mænd spillede kvinder. For nogle kvindelige skuespillere begynder det at knibe, når de kommer i 30’erne, for der er flere herreroller, end der er kvinderoller, men sådan vil det nok altid være. Det bliver i hvert fald ikke mig, der kommer til at ændre på det, siger Lisbet Dahl. Instruktøren er samtidig rigtig glad for sin veloverståede deltagelse i Stjernerne på slottet, hvor hun sammen med ”Go’morgen Danmark”-værten Ibi Støving, ”Operation X”-værten Morten Spiegelhauer, skuespilleren Janus Nabil Bakrawi og håndboldspilleren Joachim Boldsen i efteråret indtog et gammelt vinslot i Toscana i Norditalien for at dele ud af deres oplevelser gennem livet. - Jeg tror, at folk har været glade for programmet. Jeg holder jo mange foredrag, så jeg synes ikke, det har været svært at dele ud, som det måske har været for nogle af de andre. Jeg var heller ikke i tvivl om, at jeg skulle være med, for det er jo et sobert og pænt program. Der er ikke nogen, der er ude efter din skalp, siger Lisbet Dahl. Den grønne elevator får premiere den 20. februar 2014. ;Torsdag, 21. marts 2013
Holger Juul Hansen begraves på mandag; På mandag bliver Holger Juul Hansen ført ud på sin sidste rejse omgivet af alle sine kære. Den folkekære skuespiller begraves på mandag kl. 10 fra Grundtvigs Kirke på Bispebjerg, tæt på hjemmet på Bispebjerg, hvor han levede med sin hustru gennem 47 år, Inge Juul Hansen. Den 88-årige skuespiller sov stille inde tirsdag aften på Bispebjerg Hospital, og hele den nærmeste familie nåede frem, inden den store skuespiller udåndede efter flere måneders sej kamp mod sygdom. - Det er en ufattelig sorg. Jeg er så ked af det lige nu. Men det glæder mig, at Holger fik sagt farvel til alle os nærmeste, børnene, barnebarnet og mig selv på sygehuset. Det var et meget smukt øjeblik. Så stille og fredfyldt. Det er jo 47 års ægteskab, siger Inge til BT. ;Torsdag, 21. marts 2013
Her er årets deltager-felt i Vild med dans;Deltagerfeltet i Vild med dans sæson fem ser således ud:Kendiskvinderne:Statsministerfrue og pædagog Anne-Mette Rasmussen - danser med Thomas Evers Poulsen, der vandt 1. sæson sammen med Mia Lyhne.Sangerinde Szhirley - danser med Silas Holst (syvdobbelt danmarksmester i standard og latin).Skuespiller Anne-Grethe Bjarup Riis - danser med Michael Olesen (der sidste sæson dansede med Anne Louise Hassing).Sangerinde og entertainer Jette Torp - danser med Mads Vad (der sidste sæson blev nummer fire sammen med Rikke Hørlykke).Ridepige Tina Lund - danser med Tobias Karlsson (svensk Vild med dans-mester, der tidligere har deltaget sammen med Zindy Laursen).Kendismændene:Kuglestøder Joachim B. Olsen - danser med sidste års vinder Marianne Eihilt.Tennistalentet Kenneth Carlsen - danser med Katrine Bonde, der, trods sine knap 24 år, allerede har en lang dansekarriere med masser af sejre.TV-vært Hans Pilgaard - danser med den erfarne Vild med dans-kending Mie Moltke.Model m.m. Oliver Bjerrehuus - danser med Viktoria Franova, der også er et kendt ansigt i konkurrencen.Sanger og skuespiller Søren Bregendal - danser med Ashli Williamson, der trods sine kun 23 år blandt andet har vundet et danmarksmesterskab. ;Onsdag, 20. marts 2013
Bettina Aller nyder livet på Jamaica; Bettina Aller er nået til Jamaica på sin årelange jordomsejling – og det føles som en fest for Aller-direktøren og hendes familie. Ikke mindst for hendes toårige tvillinger Marco og Louis, som elsker at gå på opdagelse i den lille, hyggelige havn Port Antonio midt i junglen. - De små bliver lettere og lettere at have om bord, og dette er deres hjem og deres hverdag nu, skriver Bettina på sin blog. På Jamaica hersker caribisk tid, hvilket betyder ”slow, slow”, som Bettina kalder det. Og det er noget, der passer til tvillingernes temperament. - Efter herlig morgenmad, med nybagte boller, går vi tur på land, så de kan få løbet krudtet af sig. Specielt Marco har meget energi. Louis er mere en putter og elsker at sidde og hygge i mit skød og se ”Postman Per”. Dog kravler de begge op på absolut ALT!!! Og vi stopper dem sjældent. De kan lige så godt vænne sig til højder, mener Bettina Aller, som er en rutineret bjergbestiger. Efter sin nylige ulykke hvor Bettinas mand, Jean-Gabriel, kom galt afsted med benet, er han fortsat på krykker. Han er dog nu i stand til at svømme – og i havnen på Jamaica er det bare at hoppe i havet. Næste stop på sejladsen er øerne San Blas, ud for Panama. ;Onsdag, 20. marts 2013
Lisbet Dahl: Jeg får aldrig tømmermænd; Lisbet Dahl glæder sig til for fjerde gang at instruere lystspillet ”Den grønne Elevator” – en forviklingsfarce med et ægtepar, der drikker tæt og døber en drink ”Grøn Elevator”. Personligt kan 66-årige Lisbet godt snakke med om gedigne branderter, senest da hun på Grand Canaria drak vilde shots med en søn og en svigerdatter. Det skriver Ekstra Bladet. - Desværre får jeg aldrig tømmermænd. Det ville ellers nok have kunnet begrænse min lyst til at feste igennem i løbet af årene, siger Lisbet Dahl til avisen. ”Den grønne Elevator” får premiere til næste år i Glassalen i Tivoli, og Lisbet får fornøjelsen af at instruere kollegerne Tommy Kenter og Bodil Jørgensen. - Jeg ser især frem til at lave ”min” yndlingsscene, som er de ca. 25-30 minutter i midten, hvor de to hovedpersoner blander drinks og drikker sig hønestive, siger Lisbet Dahl. ;Onsdag, 20. marts 2013
Mascha Vang har sat overvågningskamera i vuggen; Hvad gør en bekymret mor, som har det svært med ikke at være tæt på sin baby? Mascha Vang har fundet løsningen, når det gælder hendes datter på seks måneder, Hollie Nolia. Med hjælp fra kæresten Nicolas Kiesa og et kamera. - Jeg kan sjældent slappe af, når vi sidder og ser TV, og hun sover. Jeg er så bange for, at hun ligger og græder, uden jeg hører det. Men så satte Nicolas, bare for sjov, et af overvågningskameraerne ned i hendes vugge – så nu kan jeg sidde og se og høre hende i vuggen. Også selv om der er mørkt, skriver Mascha på sin blog. En række fotos viser, hvordan lille Hollie Nolia nu på tætteste hold kan følges fra sofaen. - Det her er bare genialt!, siger mor Mascha om sit overvågningssystem. ;Onsdag, 20. marts 2013
Malene Schwartz i sorg over Holger Juul Hansens død; Holger Juul Hansens død har efterladt kollegerne i sorg. Ikke mindst hans ”Matador”-kollega og hustru, Maude Varnæs – alias Malene Schwartz: - Det er altid trist, når man mister en god kammerat og kollega. Men Holger havde jo været syg længe, så det var jo nok desværre den vej det gik, siger Malene Schwartz til BILLED BLADET. - Jeg var kun 16 år gammel, da jeg mødte Holger første gang i en lille film, der hed ”Hvorfor stjæler barnet”. Han spillede faderen til barnet, og jeg var barnepigen, og husker ham som meget sød og venlig – og morsom.  Jeg kan ikke lige huske nogle af de vittigheder, han altid fyrede af, men der var mange, siger Malene. - Holger var altid en god kammerat på scenen, og han var meget flittig og omhyggelig med sine roller, siger Malene, der ikke mindst mindes ”Matador”-tiden med stor glæde. I næste uges nummer af BILLED BLADET fortæller hun mere om deres samarbejde i serien. ;Onsdag, 20. marts 2013
Grevinde Alexandra er stolt af forholdet til Joachim; Torsdag bringer BILLED-BLADET et stort interview med grevinde Alexandra. Blandt meget andet fortæller hun åbent om tiden efter skilsmissen fra prins Joachim. Her er det hendes oplevelse af det første møde med pressen - fire dage efter offentliggørelsen af skilsmissen. Alexandra og Joachim fulgte sammen prins Nikolai til første skoledag. – Ja, det var bestemt ikke nogen nem situation. Det er selvfølgelig altid nemmere at vise sig frem, når der kun er noget godt, og alle er glade. Men for os ... altså, vi havde jo talt meget, rigtig meget, før vi kom til den beslutning. Det varikke nemt. En ting er at blive skilt, det er frygteligt for alle, også selv om man er enige, men når det sker foran et helt land. Men det hjalp, at vi var to om beslutningen. Og det hjalp meget, at vi dengang bakkede hinanden op, ligesom vi stadig gør. Vi bakker op om hinandens liv, hverdag og allermest omkring vores børn, fortæller Alexandra og tilføjer: – Og jeg synes virkelig, at prins Joachim og jeg har et super forhold. Jeg har altid set sådan på det, at hvis vi ikke kunne have et godt ægteskab, så har vi det næstbedste. Et godt forhold og en supergod skilsmisse! Da vi skulle igennem krisen, da håbede jeg, at vi kunne komme ud på den anden side og måske være rollemodeller for, hvordan man kan tackle det, som jo er noget af det tungeste i ens liv. Og jeg synes virkelig, at det er lykkedes for os. Vi har også fået ros for det, heldigvis, for det er en frygtelig tid for alle parter. Og jeg synes, det er vigtigt, at man kan vise, hvordan man også kan gøre det. Du kan læse Trine Larsens STORE interview med åbne og ærlige grevinde Alexandra i BILLED-BLADET, der er på gaden torsdag en 21. marts 2013.  ;Onsdag, 20. marts 2013
Hør X Factor-finalisternes vindersange;" Inden turen går til Boxen i Herning har de tre finale-deltagere, Chresten, Karoline og ""Wasteland"" været i studiet for at indspille en vindersang. Uanset hvem der vinder X Factor 2013 den 22. marts, får alle deres vindersingle udgivet efter finalen. Chresten har lavet nummeret ""Let Go"" sammen med sin coach Ida Corr.Karoline har indspillet nummeret ""Det Er Her Vi Bor"" skrevet af Lise Cabble  og Nikolaj Sommer.Boybandet Wasteland - bestående af Anton, Frederik, Anders og Marius - har indspillet ""40.000 Feet of The Ground"" skrevet af blandt andre Shaka Loveless. Få et smuglyt på de tre vindersange her!  ";Onsdag, 20. marts 2013
Holger Juul Hansen er død; Den folkekære skuespiller Holger Juul Hansen er død. Hans kone, Inge Juul Hansen, oplyser til Ritzau, at han sov ind klokken 19.30 tirsdag aften. De seneste par år har været en lang, sej kamp for Holger Juul Hansen. Han har vundet over en kræftsygdom og blodpropper i hjernen, og for godt 2 år siden faldt han og slog hovedet på et isglat fortov. De seneste måneder har været én lang sygdomsperiode, hvor han har været ind og ud af hospitalet, og Holger Juul Hansen måtte blandt andet tilbringe juleaften på sygehuset. Skuespilleren kæmpede en brav kamp - men til sidst slap kræfterne altså op. Hustruen Inge har været en uvurderlig støtte gennem hele sygdomsforløbet, og det samme har Holger Juul Hansens to voksne børn, Peter og Christina. Fakta:  Født 14. august 1924, død 19. marts 2013. Fik en Bodil i 1995 og 1998 for bedste birolle i ”Riget” og ”Riget II”, hvor han spillede overlæge Moesgård. Startede oprindeligt med at uddanne sig inden for handel, men skiftede senere til Privatteatrenes elevskole ved Aalborg fra 1946-1948. Fik debut i København i 1953 på Allé-scenen i ”Luften er svanger”. Først gift i 1952 med den tyve år ældre operettestjerne og skuespiller Else Marie. De blev skilt i 1965. Samme år blev han gift med den tyve år yngre Inge Juul Hansen, der er tidligere solodanserinde på Det Kongelige Teater. Har udgivet erindringerne ”Det må aldrig blive sølle” og ”Bag rampelyset”.  ;Onsdag, 20. marts 2013
X Factor-Ida: Flyttet fra Jylland til København; Hun arbejder i øjeblikket på sit nye album, hvor singleudspillet ”Underdog” netop er sendt ud. I den forbindelse er 18-årige Ida Maria Østergaard flyttet fra Videbæk i Midtjylland til Amager ved København.  - Ja, i september flyttede jeg til Amager, hvor jeg deler en lejlighed med en god veninde, for at arbejde med mit album. Jeg elsker Jylland, men jeg er også rigtig glad for at bo i København. Min familie besøger mig og har set min hverdag herovre, fortalte en smilende Ida, da BILLED-BLADET mødte hende i DR-Byen. Ida har selv skrevet alle numrene til sit nye album, men hun kender ikke helt udgivelsesdatoen endnu. Det er faktisk muligt for hende at leve af musikken i dag, selvom hun kun har optrådt få gange. - Jeg har haft nogle få jobs, men jeg klarer mig fint, lyder det fra den tidligere vinder.  Hun er stadig dybt taknemmelig for sin ”X Factor”-rejse i 2012. - Der er mange, der spørger, om jeg er træt af det der ”X Factor”-label, men jeg vandt ”X Factor”, og det er jeg da vildt glad for og super taknemmelig. Hvis ”Underdog” bliver et megahit, så bliver jeg måske kendt for det. Idas coach Pernille Rosendahl har ikke været inde over Idas nye album. - Nej, men hun er en rigtig god veninde. Vi er begge sangere, og hun kan hjælpe lidt med nogle gode råd, så vi har stadig kontakt. ;Tirsdag, 19. marts 2013
PROGRAM FOR DIVA DAYS;"Tid: Fredag d. 26. september kl. 17 Sted: Magasin Kgs. Nytorv i stuenVærtinde: Audrey CastañedaAuktionselementer:1.  Sanne Salomonsens røde læderjakke2. Rikke Hørlykkes valsekjole fra Vild med dans, doneret af TV-2.3. Gavekort på en konsultation med astrolog Christian Borup, som bl.a. er kendt fra TV-2-programmet Den 6. Sans4. Leif Sylvester Litografi: Kong Gulerod, 38x28 cm5. Paris Hilton-taske. Doneret af Paris Hilton Europe.6. Gavekort på en ""Indretning af et rum"" af boligstylist Lisbett Wedendahl, som bl.a. er kendt fra programmet Hjerterum på DR1.7. Skulptur af Lina Murel Jardorf8. Unikt grafisk kunsttryk af Anétmai, 120x120 cm Tid: Torsdag d. 25. sep. Kl. 18Sted: Magasin Århus på 2. etage(Auktionsvært: Lotte Heise)Auktionselementer:1.  Helena Christensens kjole fra Calvin Klein2.. Vicki Berlins mambokjole fra Vild med dans doneret af TV-2.3. Leif Sylvester Litografi: En uønsket, Nr. 45/200. 34x33 cm4. Unikt grafisk kunsttryk af Anétmai, 120x120 cm5. Gavekort på en dag i Magasin med en personlig shopper. Vinderen for en Total Makeover til en værdi af 4000 kr.6. Paris Hilton-taske. Doneret af Paris Hilton Europe.7. Middag for 2 på restaurant Koch i Århus.8. Skulptur af Lina Murel Jardorf.";Tirsdag, 19. marts 2013
Nikolaj Coster-Waldau hyldet af fans i Los Angeles; Herhjemme har Nikolaj Coster-Waldau været en populær herre i årevis, og nu er han i den grad hot i Hollywood. Da han mandag poserede til premieren på 3. sæson af hitserien ”Game of Thrones” på TLC Chinese Theatre i Los Angeles, blev han modtaget af ellevilde fans. 42-årige Coster-Waldau tog kegler iført jakkesæt, og han tog sig både tid til at vinke til de fremmødte og skrive autografer, samtididig med at han lod sig interviewe. Udover ”Game of Thrones” bliver der i den nærmeste fremtid rig mulighed for at se meget mere til Nikolaj Coster-Waldau. 11. april er der premiere på filmen ”Oblivion”, hvor Nikolaj spiller sammen med Tom Cruise. Fra 20. juni har han den mandlige hovedrolle i gyseren ”Mama” overfor Jessica Chastain, og senere på året gælder det filmen ”A thousand times good night”. ;Tirsdag, 19. marts 2013
Infektionen har nu bredt sig hos Peter Belli ; I sidste uge måtte Peter Belli lægge mikrofonen og aflyse en række koncerter, fordi han var tvunget til at lade sig indlægge på sygehuset med en urinvejsinfektion. Nu viser det sig, at rock-ulven er hårdere ramt end først antaget, og han har derfor aflyst alle sine planlagte forårskoncerter. Det skriver Ekstra Bladet. - Det begyndte med en urinvejsinfektion, som vi egentlig troede, der var styr på, men det var der ikke, og så spredte det sig til resten af kroppen. Derfor valgte vi at aflyse resten af koncerterne i foråret. Peter har brug for hvile, og vi vil hellere levere nogle gode shows, når han er helt på toppen igen, forklarer Peter Bellis manager Ole Østergaard Nielsen, som er direktør og booker i firmaet In Ear Booking. Bellis manager oplyser, at Peter Belli har det godt omstændighederne taget i betragtning, Han lægger dog ikke skjul på, at indlæggelsen og antibiotika-behandlingen har været  en barsk omgang for den snart 70-årige Belli. ;Tirsdag, 19. marts 2013
Mille Dinesen køber for stramt tøj;"Mille Dinesen blev kendt i rollen som Nynne - kvinden med et klædeskab, der voksede i takt med overtrækket. Hvordan tilstanden for Milles eget klædeskab er vides ikke, men skuespillerinden fortæller nu, at hun af og til har blå dage, hvor hun bare vil føle sig tryg og forsvinde lidt i sit tøj.""Det er nok det store tøj, som jeg vender tilbage til, hver gang jeg er lidt blå i hovedet. Den stammer helt tilbage fra mine tidlige teenageår, hvor jeg var lidt for ranglet og først fik bryster lang tid efter de andre piger,"" fortæller Mille Dinesen i et interview i bogen 'Dig og dit klædeskab'. ""Dengang gemte jeg mig også væk i store kassebukser og overdimensionerede skjorter. Jeg var eller ville måske ikke i kontakt med min feminine side. Det var meget nemmere for mig at bøvse om kap med drengene frem for at hvine med pigerne. Som modstykke har jeg også for vane at købe lidt for stramt tøj - måske for at udligne mine dage med det overdimensionerede,"" funderer Mille i bogen.";Tirsdag, 19. marts 2013
Lise Nørgaard har fået ny hofte;91-årige Lise Nørgaard troppede elegant og uden stok op til julekoncert i København til fordel for AIDS-fondet.- Men nu er jeg med reservedele. I foråret blev jeg opereret for en gammel skiskade i knæet, men efterfølgende viste smerten sig at sidde i hoften, forklarede Lise, som blev opereret for to måneder siden og genoptræner hjemme;Tirsdag, 19. marts 2013
Thomas Evers Poulsens bedste julegave;Thomas Evers Poulsen har allerede fået en julegave. Hans 23-årige lillesøster, Michele, fødte nemlig den 29. november en datter, Maddie.- Hun er en rigtig lille prinsesse, og helt rolig, når jeg holder hende, fortæller stolte onkel Thomas, der skal holde jul hos sin papsøster i Vejle. - Vi havde faktisk talt om, at jeg skulle holde jul med Anne-Mette og hendes familie, men jeg glæder mig nu også til at holde jul med min papsøsters tvillingepiger på tre år. Vi skal have and, og jeg tager selv rødkål med. Jeg kan kun lide den billige færdiglavede. Jeg tager også min egen kirsebærsovs med. De spiser nemlig risalamande med karamelsovs, og det kan jeg ikke lide;Tirsdag, 19. marts 2013
Remee er holdt op med at ryge;"Remee er her, der og alle vegne. I øjeblikket har super-produceren dog ekstra meget at se til, fordi han er i fuld gang med at udvikle sit netmagasin www.remeeandfriends.com. Derfor har Remee valgt at leve sundere for at få mere overskud til arbejdet.""Det er et spændende projekt, som jeg glæder mig meget til…Jeg har gang i så mange projekter for tiden, så jeg besluttede mig for to måneder siden at stoppe helt med alt, hvad der hedder alkohol og røg. Så når klokken bliver over midnat, bliver jeg rigtig træt,"" fortæller Remee i ELLE.""Men det har haft en positiv effekt - jeg er meget mere effektiv og mindre stresset,"" siger Remee, der altså er godt tilfreds med resultatet af sin afholdenhed, til modemagasinet.";Tirsdag, 19. marts 2013
Grand Prix-vinder tager ny kjole på i Malmø; Hun sang sig til tops i det danske Melodi Grand Prix med sangen ”Only Teardrops”, men efterfølgende blev 19-årige Emmelie de Forest kritiseret for sit tøjvalg på de sociale medier. Her blev hendes løse vintage-kjoler kaldt et tæppe, og Emmelie fik tilnavnene Ronja Røverdatter og Ulvepigen Tinke. Nu fortæller Emmelie til BT, at hun hopper i et andet antræk til det internationale Melodi Grand Prix i Malmø midt i maj. - Det bliver en kjole i samme stil. Jeg synes, det var en flot kjole, men der skulle ske noget nyt, siger Emmelie de Forest. Hun understreger dog, at hun ikke har rettet ind efter de kritiske røster. Lige efter sin danske sejr slog hun da også fast, at hun selv vælger sit tøj og sine smykker. - Jeg er den på scenen, som jeg også er i virkeligheden, lød det.   ;Tirsdag, 19. marts 2013
Ida Corr skriver sang til udstemte Stephanie; Med kun tre dage til ”X Factor”-finalen har dommer Ida Corr syngende travlt med at få toptunet Chresten - men hun har ikke sluppet sin tidligere deltager, Stephanie. Faktisk har Ida haft tid til at skrive musik til Stephanies single ”I’m not really here”, skriver BT. - Ja, Stephanie skulle da have sin egen sang. Jeg synes, vi har fundet en lyd, der er hendes egen, til den nye single. Det er sindssygt vigtigt at komme ud med noget, som er ens eget, siger Ida Corr til avisen. Hun lægger ikke skjul på, at hun har takket ja til dommertjansen for at finde artister – og ikke døgnfluer. - Det er meget vigtigt for mig at være med til at hjælpe dem på vej. I bund og grund er det artistudvikling, dét vi laver. Man skaber jo hele den her drøm i dem, man beder dem om at satse alt, så jeg vil gerne give en hånd med, hvor jeg kan, fastslår Ida Corr. ;Tirsdag, 19. marts 2013
Leonora Christina Skov gør sig lækker for kæresten; Hvad er det sundeste, du har gjort i dag? Jeg har netop cyklet syv kilometer gennem byen og tilbage igen for at indlevere en visumansøgning på Den Indiske Ambassade. Der ligger en Emmerys i stueetagen af min ejendom. Tæller det, at jeg ikke købte en kanelsnegl på vej op? Hvad er hverdagsluksus for dig? Min kæreste (Annette K. Nielsen, red.) og jeg arbejder hjemmefra, og det fungerer kun, hvis der ikke går joggingtøj i den. Så jeg tager lækkert tøj, makeup og parfume på, selv om jeg ikke skal ud. Det føles ret luksusagtigt. Mit arbejdsværelse er også lidt af en luksus: Stort, højloftet, med masser af bøger og en fantastisk udsigt. Endelig har jeg en svaghed for netshopping, og mit seneste stykke hverdagsluksus er en whiskyfarvet Chloé Edith-taske. Og så er det vel også lidt af en hverdagsluksus, at jeg er bortrejst halvdelen af året. Hvad er sunde tanker for dig? At tænke gode ting om mig selv: At jeg er værd at elske, at jeg ikke er alene i verden, at det nok skal gå med mine bøger, og at ”alle andre” ikke klarer deres liv utrolig meget bedre end mig. Jeg har også en tendens til at synes, at jeg burde have arbejdet mere, uanset hvor meget jeg har arbejdet - så den sunde tanke er, at jeg har arbejdet nok og kan holde fri med god samvittighed. Læs også: Leonora Christina Skov har en yndlingskjole, som hun elsker. Desværre kan hendes kæreste ikke lide den. Se kjolen her på femina.dk. ;Tirsdag, 19. marts 2013
Ole Stephensens kone udvider butikken; Kun et halvt år efter åbningen af dyrebutikken ”Passion 4 Pets” kører forretningen så godt for Ole Stephensens hustru, Julie, at hun og kollegaen har udvidet med en netbutik. Kunderne kan nu få leveret foder, godbidder og legetøj direkte til døren – og Ole Stephensen er stolt af sin kone: - Det går rigtig godt, og der er travlt. Jeg hjælper til, så godt jeg kan. Mest på lageret, siger Ole, mens Julie protesterer og fortæller, at Ole også er rigtig ferm til at ekspedere. Dyrehandelen, som er indrettet i en tidligere købmandsgård i Vangede, ligger lige op ad Julie og Ole Stephensens hus. ;Tirsdag, 19. marts 2013
Gwyneth Paltrow var tæt på at dø; Den 40-årige stjerneskuespiller Gwyneth Paltrow er mor til to, men faktisk har hun været i færd med at udvide børneflokken. Nu fortæller skuespilleren for første gang, at hun har været igennem en ufrivillig og yderst traumatisk abort. - Jeg havde en virkelig dårlig oplevelse, da jeg var gravid med mit tredje barn. Det gik ikke, og jeg var tæt på at dø, afslører Gwyneth til det britiske magasin You. Hun og Coldplay-stjernen Chris Martin er stolte forældre til Apple og Moses på otte år og seks år, men Gwyneth kan ikke slippe tanken om det barn, hun aldrig fik. - Mine børn spørger hele tiden til en baby. Man ved aldrig, om jeg kunne få plads til en mere. Jeg savner mit tredje barn og tænker tit på det, siger stjernen til magasinet. ;Tirsdag, 19. marts 2013
Anders Bircow kørte galt efter filmpremiere; Efter at have overværet filmpremieren på ”Les Misérables” søndag aften var det pludselig Anders Bircows tur til at føle sig helt elendig. Med fru Marion på passagersædet havnede Bircows bil i bagenden af en taxa i Københavns centrum. Det skriver Ekstra Bladet. - Taxaen bremsede brat op for grønt i et lyskryds, da politiet kom med udrykning fra den tværgående vej. Jeg fulgte bare trafikken og kunne ikke nå at bremse op, selvom vi vel kun kørte 20-30 kilometer i timen, forklarer Anders Bircow til avisen. Bircows Opel blev transporteret på værksted mandag, men heldigvis skete der ingen personskade. Og for god ordens skyld afviser Anders Bircow, at han var spirituspåvirket, da uheldet var ude. - Jeg kunne ikke drømme om at køre bil, hvis jeg har drukket. Der blev serveret champagne ved premieren, men jeg drikker aldrig champagne, fastslår den uheldige bilist. ;Tirsdag, 19. marts 2013
Rasmus Tantholdt fik stress efter overfald; Det er bestemt intet let job, som den 39-årige TV2-korrespondent Rasmus Tantholdt har påtaget sig. Med farefulde opgaver i krigshærgede lande som Iran, Irak, Israel, Libanon, Egypten og Syrien, har tv-journalisten efterhånden oplevet lidt af hvert.  Men en af de værste episoder oplevede han under Det Arabiske Forår i Egypten. - På en tur til Egypten under Det Arabiske Forår blev en kameramand og jeg overfaldet i en bil. Vores chauffør flygtede, mens vi blev omringet af vrede folk med køller og knive, der gav os knytnæver og forsøgte at hive os ud gennem sideruderne i bilen. Heldigvis kom en militærmand os til undsætning, satte sig ind på forsædet og trådte speederen i bund, siger Rasmus Tantholdt i et interview med magasinet Metronyt. Efterfølgende måtte han tage fri fra sit arbejde på TV2 på grund af stress, men i dag er han fuldt ud tilbage på jobbet, som han bare ikke kan holde sig fra. Selv ikke med en søn og en kone, der venter derhjemme. - Første gang jeg rejste væk fra min søn, var han tre uger gammel. Der forstod han det slet ikke. I dag er han 8 år og meget mere bevidst. Derfor er jeg meget opmærksom på, om han bliver ked af det, når jeg rejser. Hvis han begynder at blive det, så må jeg finde et andet job, siger journalisten til magasinet Metronyt. Rasmus Tantholdt er nu blevet ny vært for dokumentarprogrammet Dags Dato, efter han i slutningen af januar i år overtog jobbet fra Poul Erik Skammelsen. Før Rasmus Tantholdt blev kendt på TV2, sendte han fanmail til værten Cecilie Frøkjær. Læs hvorfor her! ;Mandag, 18. marts 2013
Lars Hjortshøj lærte poledance af Bircows datter; 45-årige Lars Hjortshøj går benhårdt efter at lære noget nyt hele livet igennem – og i sit nye show ”My Danish Collection” optræder han som poledancer. Komikeren lærte at håndtere stripperstangen af Anders og Charlotte Bircows ældste datter, Caroline Bircow. - Jeg fik enetimer, så jeg kunne ikke stå nede bagerst i lokalet og gemme mig. Jeg kan love dig for, at jeg har fået respekt for poledancere. Jeg er helt blæst. Men det er netop for at udfordre mageligheden, siger Lars Hjortshøj til Ekstra Bladet. - Publikum skal ikke frygte, at jeg kommer til skade. Der er syet en skridtbeskytter ind i kostumet, afslører Lars Hjortshøj om sin smidige dans om stripperstangen. ;Mandag, 18. marts 2013
Ibi Støvings ekskæreste flytter hjem til Danmark; I sidste uge fortalte Ibi Støving i ”Stjernerne på slottet” på TV 2 om sit forliste forhold til fodboldspilleren Tobias Grahn, som ikke nåede med til fødslen af deres fælles søn, Anakin, for fem år siden, fordi hans mobiltelefon var slukket. Nu har Tobias imidlertid tænkt sig at være der for sin søn i København. Den svenske fodboldnomade skal fremover spille for Brønshøj i 1. division. - Jeg har en lille søn, som bor i København, og ham ville jeg simpelthen tættere på. Det begrænser jo lidt mulighederne rent klubmæssigt, men så dukkede Brønshøj op med et interessant projekt, siger Grahn til BT. Tobias fortæller, at han har savnet Anakin meget i sin tid i udlandet - og at det er vigtigt for ham, at han er på god fod med Ibi. - Hun er mor til mit barn, så vi snakker sammen. Vi får det til at fungere. Men det er ikke sådan, at vi danner par igen. Det er rent praktisk kontakt i forhold til vores søn, siger Tobias Grahn til avisen. ;Mandag, 18. marts 2013
Chresten vinder X Factor;" Han er , som den eneste, let og elegant driblet udenom samtlige farezoner i hele X Factor-forløbet. Derfor er det ikke overraskende, at det er Chresten fra Bækmarksbro, bookmakerne spår som vinder af X Factor 2013. Hos Danske Spil forudser Hans Henrik Stie, at Chresten er en suveræn vinder, men ""Wasteland"" på en andenplads og Karoline på tredjepladsen. Odds ser hos Danske Spil således ud: 1,70 Chresten 2,80 Wasteland 5,00 Karoline    Intet er dog givet før seernes sms-stemmer er talt op efter finaleshowet 22. marts i Boxen i Herning. Alt kan ske, og det har også været tilfældet i denne sæson. Karoline stod ifølge odds helt klart til at ryge ud, men er nu i finalen. Amanda har længe været topseedet som vinder, men røg som den helt store overraskelse ud lige før finalen. ""Wasteland"" var fra starten tippet til at ryge ud som nogel af de første, og nu er også de i finale, hvor de spås en andenplads.  ";Mandag, 18. marts 2013
Bille August: Derfor valgte jeg at gå til psykolog; Filminstruktøren Bille August, 64, er far til i alt otte børn og lever lykkeligt med sin skuespillerhustru Sara-Marie Maltha. Men sådan har det ikke altid været. Bille August har været nødt til at søge professionel hjælp ovenpå en ulykkelig barndom med en far, der benyttede sig af korporlig afstraffelse, og en mor, som døde af kræft, da Bille var ni år.   - Dagen efter hun døde, sagde min far til min søster og mig, at man ikke skulle tænke på de døde, og fra nu af måtte vi aldrig nævne min mors navn mere. Han tog alle fotografierne af hende ud af vores fotoalbum, hun eksisterede ikke mere, fortæller Bille August til magasinet Psykologi. - Der gik en uge, så kom der en ny dame og besøgte os. Som han sikkert havde kendt før. Kort efter giftede de sig. Det lå i kortene, at vi skulle sige mor til hende. Det gjorde vi så, fortæller han. Først da Bille som voksen opsøgte en psykolog fik han bearbejdet traumerne fra barndommen. - Jeg kunne mærke, da jeg begyndte at få børn, at jeg havde et reaktionsmønster, som jeg kunne genkende fra min far, og det ville jeg simpelthen ikke, siger instruktøren. - Jeg valgte at gå til psykolog på grund af børnene. Jeg syntes egentlig, at jeg havde meget godt styr på mit liv, men jeg var måske lidt for ansvarsløs over for de mennesker, jeg omgikkes, erkender Bille August til Psykologi. ;Mandag, 18. marts 2013
Cecilie Beck er plaget af allergi;" Som vært på TV 2 Nyhederne er det nødvendigt for Cecilie Beck at blive sminket og få sat hår, og det har voldt hende store problemer. Den 42-årige TV-vært er nemlig plaget af en slem allergi overfor parfume og en lang række tilsætningsstoffer, fortæller hun til magasinet Helse. - Jeg måtte på et tidspunkt bede TV 2 om at købe nogle andre makeupprodukter, efter jeg havde været i sminken og fået en rød, tør, kradsende ""øjenskygge"" af de produkter, de brugte. Det hjalp, derimod har jeg kronisk udslæt i hovedbunden. Og hvem har hørt om øko-hårlak? Nej, lige netop hårlak skal nok være fuld af kemi for at virke, siger hun til magasinet. Cecilie kan desuder ikke tåle den røde farve i slik – og heller ikke de røde farvestoffer, der er i skaldyr. - Jeg kan godt spise rejer, men engang jeg var på restaurant, fik jeg hummersuppe, der er kogt på skallerne. Pludselig begyndte mine håndflader at klø, og kløen bredte sig. Dem, jeg var sammen med, spurgte, hvordan det var, jeg så ud? Da jeg kiggede mig selv i spejlet, kunne jeg se, jeg var blevet rød i ansigtet. Jeg tog en taxa, og da jeg kom hjem, lignede jeg en, der var blevet dyppet i kogende vand. Det er faktisk farligt, luftvejene kan lukke, men heldigvis gik det over, uden der skete mere, fortæller Cecilie Beck. ";Mandag, 18. marts 2013
Caroline Henderson: Livet har en udløbsdato; Caroline Henderson er blandt andet kendt som den ene del af succesbandet Ray Dee Ohh, der har skrevet og sunget soundtracket til mange danskeres ungdom. Og musikken fylder fortsat store dele af hendes liv – hun er albumaktuel og kan se tilbage på nogle hektiske år, hvor hun både har lavet en jazzplade, forestillingen på Østre Gasværk, »Jazz, Love & Henderson«, udgivet et bokssæt med mine seks seneste plader og en dvd. Hun har turneret rundt i landet, været en del af forestillingen »Love Songs« på Det Kongelige Teater, været en del af DRs julekalender »Julestjerner« og til sidst har hun været på en månedlang turné i Tyskland. - Og så nåede jeg også at fylde 50, siger Caroline Henderson. -Gud hvor tiden går hurtigt Hvilke tanker har det vækket i dig at fylde 50? – Det var nok første gang i mit liv, jeg faktisk forstod, at livet har en udløbsdato. Det hang overhovedet ikke sammen med nogen som helst form for ked-af-det-hed eller forfængelighed eller hvis-jeg-bare-havde-gjort-det-eller-det-anderledes-hed. Det handlede bare om det der helt store: »Gud, hvor går tiden hurtigt!«, siger Caroline Henderson i et stort interview i SØNDAG. Et halvt århundrede – det er fandeme meget Og i forhold til at fylde 40, så blev de 50 mere en øjenåbner i forhold til, at 50 faktisk er et halvt århundrede. – Jeg tror, mange kvinder kender til, at når vi fylder 40, så føler vi os befriede, for så er vi som regel færdige med at føde og er kommet godt i gang med vores karriere, og vi ser stadig attraktive ud, og der er ikke længere nogen, der klapper os patroniserende på håret og siger: »Nåååh, lille du!«. Men med de 50 blev det så tydeligt, i hvert fald for mig: Du er ET HALVT ÅRHUNDREDE. Det er fandeme meget, konstaterer hun. Men alderen er ikke kun et tal. Det er også tid, der har gjort noget ved Caroline Hendersons som person. – Jeg synes afgjort, jeg er blevet et mere rummeligt menneske med årene. Jeg er blevet bedre til at favne både andre mennesker og mig selv. Og det er vel også en slags godhed, ikke, siger hun. LÆS MERE: Vi oplever alle livets mange milepæle. For grevinde Alexandra bød 40’erne på en markant milepæl. Hør hende fortælle, hvordan det var pludselig at miste sin far. LÆS MERE: Der kommer en anden skønhed med alderen, mener TV-vært Anja Steensig, der synes, ældre kvinder er smukkere end dem på 20. ;Mandag, 18. marts 2013
Video: Kendte til premiere på Les Misérables;" De kendte mødte frem i stort tal og i stor variation, da der var premiere på ""Les Misérables"" i den imponerende Imperial-biograf på Vesterbro i København. Politikere, TV-værter og skuespillere blandede sig med hinanden, og alle var fulde af forventning. ""Les Misérables"" er en fortælling, der kalder på de store følelser, og det faktum var de fleste forberedt på, inden de forlod den røde løber og begav sig ind i mørket for at nyde filmatiseringen af Victor Hugos succesroman med blandt andre Hugh Jackman, Anne Hathaway og Russell Crowe i de bærende roller.  ";Mandag, 18. marts 2013
Naja Munthe - 10 kilo lettere på et år; For otte måneder siden blev 45-årige Naja Munthe skilt fra sin mand og forretningspartner gennem mere end ti år, fordi de var blevet mere venner end kærester. Til gengæld har hun genfundet interessen for sin egen krop og helt overbevist om, at den store kærlighed venter forude, fortæller hun til ALT for damerne. - Jeg har tabt ti kilo på et år. Det har gjort noget ved min krop. Jeg er nok lidt nyforelsket i den. Jeg træner, jeg spiser sundt og jeg ryger ikke. Jeg har født to børn, og det kan man se, men jeg er fuldstændig ligeglad, fortæller den dygtige tøjmager og tilføjer: - Jeg føler mig stadig attraktiv. Til gengæld har jeg nok drukket 150 flasker champagne de seneste par måneder, siger Naja Munthe, designer og indehaver af Munthe plus Simonsen. ;Søndag, 17. marts 2013
Thomas Blachman rasende på seerne; - Den dårlige smag har fået succes, men det slutter ikke her! Sådan lød det fra Thomas Blachman, der var både rasende og dybt skuffet over, at seerne valgte at sende hans solist, Amanda, der var vinderfavorit - hjem lige før finalen. Da BILLED-BLADET talte med ham efter semifinale-showet, var han lidt mere afdæmpet: - Jeg ved sgu ikke, hvad der fik seerne til at stemme sådan. Måske noget med, at de troede Amanda var sikret, fordi hun var favorit? Uanset, hvad er både Blachman og Amanda enige om, at festen ikke slutter her. Den vindersingle, Amanda - ligesom de øvrige tre semifinalister - har forberedt, vil Thomas Blachman hjælpe hende med at udgive. Selv var Amanda rystet, men dog fattet. - Jeg skal stadig lave musik, fastslog den talentfulde Amanda. ;Søndag, 17. marts 2013
Claus Elming i nyt TV 2-show i aften; Claus Elming er klar til at dele store pengesummer ud til heldige deltagere, når der i aften er premiere på TV 2s nye gameshow ”Pengene på bordet”. Det bliver den erfarne vært Claus Elming, der skal styre både deltagere og publikum i “Pengene på bordet!” – en udfordring, han ser meget frem til: - Jeg kender programmet fra USA og synes, det er et super intenst program, fordi det er interessant at se, hvordan folk reagerer, når de pludselig har to millioner kroner i hånden – og kan tabe dem, siger Claus Elming, som seerne kender som vært på store sports- og underholdnings-programmer som bl.a. Wimbledon, VM i ishockey, NFL og “Vild med dans”. De første deltagere er et meget vidende fætter-kusinepar, den jurastuderende Mikkel på 20 år og tekstforfatteren Laila på 31. De satser på en enorm præmie, så Mikkel kan komme på Harvard University, og Laila kan få realiseret sin store drøm om at udvikle en ny, genial app. Se Claus Elming gameshowet ”Pengene på bordet” på TV 2 kl. 20.00. ;Søndag, 17. marts 2013
Caroline Henderson: Derfor forlod jeg Ray Dee Ohh; Vi er mange, der kan synge med på ’Mandags-stævnemøde’ og ’Jeg vil la’ lyset brænde’, og succesbandet Ray Dee Ohh, der var en del af den danske musikscene fra 1988 til 1992, og som havde Caroline Henderson og Maria Bramsen som forsangere, har budt mange danskere op til fest. I 1992 gik gruppen i opløsning, og det udløste ramaskrig herhjemme, fortæller Caroline Henderson til SØNDAG. – Da jeg forlod popbandet Ray Dee Ohh, lød der et ramaskrig. Det var jo dengang, man virkelig solgte plader. Folk var rasende ’Er du sindssyg? Hvad skal du så lave? Og du har to små børn at tænke på’, fortæller hun. Caroline Henderson: Jeg skulle et andet sted hen Ray Dee Ohh nåede at udgive tre album, og siden bandet gik fra hinanden, har Caroline Henderson udgivet en perlerække af albums, og nu er hun albumaktuel igen. Så det var den rigtige beslutning at trække sig fra Ray Dee Ohh – også på trods af ramaskrigene. – Men jeg gjorde det, fordi jeg bare vidste, at jeg skulle et andet sted hen. Alt har sin tid, og når den tid er slut, skal jeg videre. Jeg har haft en del af den slags valg. Også i forhold. Det kan måske opfattes som koldt eller kompromisløst. Men i virkeligheden er jeg bare meget tro mod mig selv og det at ville være til stede, siger hun. LÆS OGSÅ: Det er svært at se, men Caroline Henderson har passeret de 50. På soendag.dk fortæller hun, hvordan det halve århundrede pludselig har fået hende til at tænke på livets afslutning LÆS OGSÅ: Sanne Salomonsen nærmer sig de 60, men det stopper ikke Danmarks Rock-mama. På soendag.dk fortæller hun, hvordan hun har kreative planer frem til 2015 ;Søndag, 17. marts 2013
Cindy Crawford: Derfor blev jeg skilt fra Richard Gere; I slutningen af 80’erne og begyndelsen af 90’erne var skuespilleren Richard Gere og supermodellen Cindy Crawford et af Hollywoods hotteste par. Men lykken og forholdet holdt ikke, og efter blot fire år som ægtepar, gik parret fra hinanden og en skilsmissen var uundgåeligt. Nu fortæller den 47-årige Cindy Crawford hvorfor parret ikke kunne holde sammen på ægteskabet. De mødtes ved en fest i Los Angeles i 1986, netop som Cindys karriere var begyndt at tage fart. - Jeg var 21 år gammel, så alt var særdeles nyt for mig. Jeg mødte Richard der, og vi begyndte at date næsten med det samme, fortæller den smukke modellen ifølge MailOnline.com. Parret var kærester i fire år før de giftede sig i 1991, og i 1995 var skilsmissen et faktum. Crawford afslører nu, at den 17 år store aldersforskel var hovedårsagen til at forholdet ikke holdt. - Jeg tror at 20-årsalderen for kvinder er der man begynder at forstå sig selv, kende sin egen kraft og indre styrke. Det er vanskelig at forandre sig i et forhold, for pludselig er man en anden person end den, partneren troede han var sammen med. - Som 22-åring var jeg mere villig til bare at følge efter, men så indså jeg at det ikke var nok. Jeg ville også føre an nogle gange eller være jævnbyrdig. Selvom ægteskabet med den nu 63-årige Gere ikke holdt livet ud, ser Crawford ikke på forholdet som et flop. - Richard er super klog. Han er interessant og interesseret. Jeg lærte meget om verden af ham. Det var et smukt kapitel i mit liv. Kilde: www.seher.no ;Søndag, 17. marts 2013
Stolt Tommy Kenter får sin tredje Bodilpris;" En stolt og utrolig glad Tommy Kenter vandt karrierens tredje Bodilpris for bedste Mandlig birolle i filmen ”Marie Krøyer”. - Det er en fornemt spillet birolle, som man må sige ligger et pænt stykke fra den Fru. Christoff, der mere end noget andet gjorde Tommy Kenter til folkeeje. Vi har to gange tidligere givet Tommy Kenter en Bodil. I 1991 fik han en for hovedrollen i ”Lad isbjørnene danse” og i 2002 for en birolle i ”Fukssvansen”, står der i begrundelsen for, at Kenter vandt prisen. I år det det præcis 10 år siden at Tommy Kenter skabte en del ballade, da han til Bodilpris-festen sprang op og lagde sig fladt oven på festens store kage. Ikke siden har arrangørerne ønsket en lignende hændelse skulle finde sted, og kagen har derfor været bandlyst – indtil i aften, hvor der igen var en flot kage. Bedste danske film blev ikke overraskende ”Kapringen” med blandt andre Pilou Asbæk Søren Malling. - Virkeligheden og fiktionen befrugter hinanden i disse års filmkunst. Få har fundet så frugtbart et greb om dette felt som Tobias Lindholm. Denne gang er turen gået til Det Indiske Ocean, hvor man under strabadserende forhold indspillede et drama om moderne pirater. Igen med Pilou Asbæk på rollelisten og igen med minutiøs omhu for at skabe dramatik ud fra en så virkelighedsnær ramme som muligt. Tobias Lindholm har med ”Kapringen” lavet en film, som vi er stolte over at kunne give ham hans anden Bodil for. Hvad skal det dog ikke kunne blive til? står der i begrundelsen for valget af ”Kapringen” som årets film. Årets Mandlig hovedrolle gik til den unge Mikkel Boe Følsgaard for den historiske film ”En kongelig affære”. Den unge skuespiller var henrykt og meget rørt over den store ros han modtog ved prisoverrækkelsen.  - Begrebet drømmedebut slår ikke rigtigt til i dette tilfælde. Mikkel Boe Følsgaard går balancegangen med et ungdommeligt overskud og et selvsikkert schwung, som med ét slag gør ham til hofleverandør af kongelig dansk skuespilkunst. Derfor skal han have sin første Bodil, så hun kan holde Bjørnen med selskab, lyder blot nogle af roserne. Bent Fabricius Bjerre modtog en Æres Bodil for sit mangeårige bidrag til dansk filmmusik. Blandt andet med titelmusikken til ”Olsen Banden”-filmene og TV-klassikeren ”Matador”. Søs Fenger optrådte med sang til ære for aftenens Æres Bodil-modtager. Herunder følger hele listen over aftenens vindere ved Bodilpris-festen: Bedste filmKapringen modtog en af de mest eftertragtede priser, nemlig Bedste film, for den spændingsfyldte fortælling om fragtskibet MV Rozen, der kapres af somaliske pirater i Det Indiske Ocean. Bedste mandlige hovedrolleGik til Mikkel Boe Følsgaard for sin præstation i Nicolaj Arcels Oscar-nominerede film ”En kongelig affære”. Arcels kæmpesucces indbragte yderligere Henning Bahs Prisen, der gik til filmens scenograf Niels Sejer, mens Fotografprisen gik til Rasmus Videbæk for hans præstation med filmen. Bedste kvindelige hovedrolleSara Hjort Ditlevsen vandt for Bedste kvindelige hovedrolle for sin rolle som den unge Helene i filmen ”Undskyld jeg forstyrrer”. Bedste kvindelige birolleFrederikke Dahl Hansen blev belønnet med prisen for Bedste kvindelige birolle for sin præstation i ”You & Me forever”. Bedste mandlige birollePrisen for Bedste mandlige birolle gik til Tommy Kenter for sin rolle i ”Marie Krøyer”. Bedste dokumentarfilmDen dramatiske historie om den 19-årige Marsha, der er leder af en af Putins ungdomsorganisationer i Rusland, har Lise Birk Pedersen skildret i ”Putins Kys”, som vandt prisen for Bedste dokumentarfilm. Årets Sær-BodilGik til filmen ”The Act of Killing”, der er instrueret af Joshua Oppenheimer. Æres-BodilBent Fabricius-Bjerre modtog årets Æres-Bodil for hans mange præstationer i en lang karriere. Bedste ikke-amerikanske film & Bedste amerikanske filmØvrige vindere var den Oscar-vindende ”Amour” instrueret af østrigske Michael Haneke, der vandt prisen for Bedste ikke-amerikanske film, mens den Bedste amerikanske film blev ""Martha Marcy May Marlene"", der med Sean Durkin som instruktør vandt Sundance-prisen for Bedste instruktion. PublikumsprisenSidst men ikke mindst uddelte man VIASAT FILM Publikumsprisen, som gik til filmen ”Hvidsten gruppen”, der er instrueret af Anne-Grethe Bjarup Riis. ";Lørdag, 16. marts 2013
Hvidsten Gruppen vinder filmpris; Anne-Grethe Bjarup Riis og Regner Grasten vandt her til aften publikumsprisen for deres meget populære film ”Hvidsten Gruppen”, der er set af mere end 750.000 danskere. Med publikumsprisen scorede de hattrick, da filmen allerede har fået Svend-prisen og publikumsprisen ved Robert filmfestivallen. Dermed modtog de en publikumspris for filmdramaet om modstandsgruppen under Anden Verdens krig. Anne-Grethe Bjarup Riis er nu i gang med sit næste filmprojekt, nemlig filmen om den legendariske travhest Tarok, som i årene 1975 til 1980 var en af de mest populære heste i Danmark. Her til aften modtager Bent Fabricius-Bjerre en Æres Bodil for sit mangeårige bidrag til dansk filmmusik. Læs mere om hans ærespris – klik her! ;Lørdag, 16. marts 2013
Mascha Vang sælger ud af møblementet; Mascha Vang vil nemlig gerne skille sig af med et stykke møbelment fra sit hjem. Således udstiller hun lige nu en sort sofa beklædt med similiknapper på sin blog. ”Jeg har sådan en lidt sjov sofa, i sort velour, og med similiknapper hele vejen rundt. Jeg kan ikke lige komme til at måle den her og nu… Måske i morgen :) Det er en 2 1/2 personers, vil jeg mene”, skriver Mascha på sin blog og tilføjer: ”Nogen der kunne være interesserede i at købe den? Evt. bud… :) ” Selvom Mascha ifølge eget udsagn ikke har plads til sofaen, lader det ikke til, at hun endnu har fået et bud der får hende helt op af sofaen, om så at sige. Det seneste bud lyder på 3000 kroner, så hvis du bare må eje et stykke møbel fra fru Vangs bolig, så er det nu du skal slå til. Du kan følge med i sofa-salget på Mascha vangs blog – klik her! ;Lørdag, 16. marts 2013
Lisbeth Zornig: I dag holder jeg af min mor; Lisbeth Zornig har i mange år været formand for Børnerådet, men danskerne lærte hende rigtig at kende, da hun udgav bogen ’'Zornig – vrede er mit mellemnavn’, hvor Lisbeth Zornig ærligt fortalte om sin barndom, der var præget af et voldsomt alkoholmisbrug og en lang række seksuelle overgreb. I kølvandet på bogen var hun desuden hovedperson i dokumentaren ’En barndom i helvede’, hvor Lisbeth Zornig opsøger og konfronterer blandt andet sin mor og morens daværende kæreste. Her blev hun og hendes oplevelser centrum for en heftig debat herhjemme. - Mit forhold til min mor har været en kamp for mig hele livet. I dag føler jeg ansvar og omsorg for hende. Holder af hende. For jeg har forstået hende... hele processen med bogen og filmen har været med til at give mig den forståelse, siger forfatter Lisbeth Zornig Andersen til SØNDAG. Forståelse er ikke det samme som tilgivelse Men selv om Lisbeth Zornig har opnået en forståelse, så betyder det ikke at hun har tilgivet, at moren blot så bort fra de ting der fyldte store dele af Lisbeth Zornigs barndom. – Selv om jeg har forstået, har jeg ikke tilgivet på den måde, at man slår en streg over det hele. Men jeg er ikke vred på min mor længere. Har det mere sådan: ’Åh nej, hvordan mon hun har det?’. Fortiden er ikke så smertefuld nu. Jeg er godt igennem, siger hun og fortsætter: – At slutte fred og vende det svære til glæde handler ofte om at erkende, så man kan forandre. I relation til min mor har jeg været nødt til at forholde mig til alt det, jeg ikke har brudt mig om ved og i mit forhold til hende. Det tror jeg faktisk er godt for alle kvinder at gøre, siger hun. LÆS OGSÅ: Få svaret på, hvordan Lisbeth Zornigs mor reagerede, da hun så den hudløst ærlige dokumentar og læste selvbiografien. Læs mere på soendag.dk LÆS OGSÅ: Lotte Heise er flyttet ind sammen med sin syge mor for at passe hende. Det er bøvlet, siger hun. Hvorfor? Få svaret på soendag.dk   ;Lørdag, 16. marts 2013
Peter Belli indlagt med infektion; Peter Belli lider af en infektion, der har udviklet sig en dårlig retning, og har krævat at sangeren må indlægges til behandling. - Peter er indlagt på hospitalet med en infektion i urinvejene. Han har måttet aflyse nogle koncerter. Det er dobbelt ærgerligt. For Peter og selvfølgelig for de, der går forgæves, siger Bellis ven og tidligere manager, Stig Ulrichsen til bt.dk. Det vides endnu ikke hvornår Peter Belli er frisk nok til at blive udskrevet, men den afgørelse ligger helt i lægernes hænder, fortæller Stig Ulrichsen til bt.dk. Til koncerten fredag aften havde 100 Belli-fans købt billet. Peter Belli skulle have spillet i Nysted allerede for et år siden. Men dengang blev hele hans koncertturné for 2012 aflyst. De som har købt billet kan enten vælge at få pengene retur eller beholde billetten og bruge den, når Peter Belli forhåbentlig er klar på scenen i biografen til september, lyder det fra arrangøren. ;Lørdag, 16. marts 2013
Semifinale med kant – dommerne viste tænder;" I aftenens ”X Factor”-semifinale lå hele magten hos seerne – dommerne var uden indflydelse på resultatet, og kun seernes sms-stemmer talte i afgørelsen om hvem der skal stå i finalen på næste fredag. Thomas Blacham kunne som den eneste af ”X Factor”-dommerne stille med to semifinalister, nemlig Karoline og Amanda. Sidstnævnte åbnede aftenens show med Taylor Swift-nummeret ”I Knew You Were Trouble”, og 17-årige Amanda fik fin ros af Anne Linnet og især af ida Corr, der var meget imponeret. Blachman udtalte – jeg syntes det var eminent. Ida Corrs semifinalist, Chresten, indtog scenen som anden solist med ”Let her Go” af Passenger. Chresten fik stående bifald fra publikum, men ifølge Blachman var hans optræden lidt nervøs og ikke hans bedste. X Factor”-dommeren konstaterede dog, at Chresten bestemt er finaleværdig. Chresten medgav efterfølgende, at han havde været nervøs og at det havde påvirket hans optræden. Aftenens yngste solist, Karoline, kastede sig ud i et Justin Bieber-nummer ”As Long as You Love Me”, og 15-årige Karoline gik frygtløs til opgaven i et rødt funklende kostume og Lara Croft-inspireret frisure. Ida Corr fremhævede igen, at hun synes Karoline er indforståelse af ”dejlig”, og Anne Linnet supplerede med, at Karoline er så charmerende. Wasteland-drengene er uden tvivl populære – især blandt landets teenagepiger. One Direction-nummeret ”What Makes You Beautiful” havde seerne valgt til de fire drenge i alderen 15 og 17 år, og teenage-hylene i studiet talte sit klare sprog. Thomas Blachman havde svært ved at finde noget godt frem om drengenes optræden og sagde lidt modvilligt, at vi nu er tilbage ved første liveshow. Ida Corr annerkendte Wastelands sceneshow, men udtalte: - Når jeg lukker øjnene, forsvinder magien. Aftenen var delt op i to optrædender for alle semifinalisterne. Første sangvalg havde seerne stået for, og anden omgang var semifinalisternes eget valg. Amanda begyndte anden del af showet med ""Lullabies” af Yuna”. Melodien fik Ida Corr til at udtale, at det var en kende kedeligt, men ”X Factor”-dommeren roste især Amandas stemme som noget særligt. Blachman afsluttede med ordene: - Det er skønhed, det her – det er musik. ”Reckoning Song” af Asaf Avidan var det nummer Ida Corr havde valgt som Chrestens anden sang. Thomas Blachman forsøgte at komme med en forsigtig kritik af Chrestens optræden, men blev hurtigt rettet af Ida Corr. Herefter gik det hele op i en højere enhed, da Blachman mente, at en eller anden havde lukket ned for hans mikrofon, og dermed Blachmans mulighed for at forsvare sin kritik af Chresten. Karoline gik på scenen igen med et følsomt nummer ”Girl With The Tattoo” af Miguel, og både Anne Linnet og Ida Corr påpegede, at Karoline havde svært ved at holde en ren pitch. Ikke overraskende blev Thomas Blach rasende og i e typisk syndflod af ord, skældte han de to andre ”X factor”-dommere ud. Anne Linnet fik en mindre kærlig hilsen med på vejen af Blachman, der hævdede, at hvis fru Linnet havde bygget Rundetårn, så var det blevet firkantet. Wasteland-drengenes anden optræden var en betydeligt mere sælsom oplevelse med ”She Has No Time” af Keane, og igen fyldest studiet med teenage-hyl. Ida Corr sendte drenge det hun selv kaldte en kæmpe kompliment – I prøver virkelig, men den sidder bare ikke i skabet. Blachman havde bestemt ikke meget tilovers for deres præstation, og kastede sig igen ud i en diskussion med deres mentor Anne Linnet. I det hele taget bød aftenen på meget mere kant og infight dommerne imellem – måske noget der har manglet i de forgående shows i denne sjette sæson af ”X Factor”. Aftenen sluttede med et exit til Blachmans yndling – Amanda. ";Fredag, 15. marts 2013
Ny sæson med X Factor; Sjette sæson af ”X Factor” er i fuld gang, og der er kun en uge til den store finale i Boxen i Herning. Men allerede nu ligger det fast, at de danske seere får den syvende sæson af underholdningsshowet. - ”X Factor” har masser af seere og der er masser af gang i den på de sociale medier. ”X Factor” samler med andre ord fortsat hele nationen, og på DR vil vi gerne give danskerne en syvende sæson, siger underholdningschef Jan Lundme. Det er dog for tidligt at spå om, om der eventuelt vil blive foretaget ændringer i programmet til næste år. - Vi skruer og justerer løbende, og vi vil helt klart kigge på, hvordan vi kan gøre ”X Factor” endnu bedre til næste år. Der har været noget kritik af nogle af de beslutninger, vi har taget på programmet i denne sæson. Og vi vil helt klart kigge på, hvordan vi kan forfine og videreudvikle programmet til næste år. Vi kan simpelthen ikke vente med at komme i gang, siger underholdningschefen. Det konkrete arbejde omkring den næste sæson begynder umiddelbart efter, at denne sæsons finale er veloverstået om to uger. Derfor kan Jan Lundme endnu ikke løfte sløret for detaljerne. Deltagertilmeldingen til næste års ”X Factor”-sæson begynder nu, og alle kan tilmelde sig på www.dr.dk/xfactor fra i dag, fredag. ;Fredag, 15. marts 2013
X Factor deltagere presset inden aftenens seminalen; - Vi skal noget hele tiden. Det er ret presset, fortæller Ida Corrs eneste semifinalist, Chresten, inden han i aften skal på scenen i semifinalen. Her skal hver af de fire semifinalister synge to sange. Én, der er bestemt af seerne, og en som deltager og coach har bestemt sammen. Seerne har valgt nummeret ”Let her Go” af Passenger til Chresten, der desuden skal synge ”Reckoning Song” af Asaf Avidan. - ”Let Her Go” kendte jeg slet ikke, men jeg kan godt li’ den, lyder det fra Chresten. Han synes, det er presset at skulle lære to sange oveni, at deltagerne har et tæt program. Men han elsker at optræde og håber inderligt, at han får mulighed for at gøre det på den store scene i Boxen i Herning den 22. marts. De øvrige deltagere kan også mærke presset fra en pakket kalender og spændingen og nervøsiteten op til aftenens semifinale. Boybandet ”Wasteland” har, af seerne, fået et One Direction nummer ”What Makes You Beautiful”, mens de selv, sammen med Anne Linnet, har valgt ”She Has No Time” af Keane. - Det er ikke så overraskende, at vi får et nummer af One Direction, men det er helt fint, lyder det fra Marius fra ”Wasteland”. Karoline har fået Justin Bieber nummeret ”As Long as You Love Me” af seerne, mens hendes andet nummer er ”Girl With The Tattoo” af Miguel. - Det sidste nummer er takket være Amanda. Vi hørte det hjemme hos Thomas (Blachman, red.), og Amanda sagde straks ”det passer lige til dig Karoline”. Til Amanda har seerne valgt Taylor Swift nummeret ”I Knew You Were Trouble”, mens hendes anden sang i aften er ”Lullabies” af Yuna”.   ;Fredag, 15. marts 2013
Blachman skaffer privat læge til Karoline; Hun vil gøre alt for at være så god som mulig i semifinalen fredag 15. marts. Blachmans 15-årige deltager, Karoline, har de sidste par uger haft problemer med halsen, og hun har taget medicin, spist halstabletter og sørget for rigelig søvn. - Og jeg har været hjemme hos Thomas og øvet rigtig mange timer og drukket the, og jeg har sagt til Thomas, at jeg vil være så rask som muligt, så jeg kan gøre det optimalt i semifinalen, fortæller Karoline til BILLED-BLADET – og tilføjer: - Jeg har også haft en privat læge, som Thomas bestilte til mig. Jeg vil bare SÅ gerne i finalen. Jeg er konkurrencemenneske, så selvfølgelig vil jeg gerne vinde, men lige nu overskygger det alt at komme i finalen. ;Fredag, 15. marts 2013
Ane Cortzen i pinlig TV-debut; Ane Cortzen havde sørget for en gennemført garderobe, da hun mandag kl. 20.00 debuterede som vært på sit nye DR2-program ”Vogternes råd”. Den altid tjekkede Cortzen var således gået helt i detaljer og havde bl.a. bedt om en hvid mikrofon, så den passede perfekt med farven på hendes habit-dress. Men noget havde hun dog overset... Tivoli åbent Det kom frem, da Ane Cortzen tirsdag aften var gæst i ”Natholdet” på TV 2, og værtskollegaen Anders Breinholt viste et klip fra netop premieren på ”Vogternes råd”. Her er det - desværre for Ane - meget svært at overse, at hun havde glemt at lyne lynlåsen på sine bukser. - Efter jeg havde lavet den der monolog og skulle sætte mig ned, så var der så én af fotograferne, der var så sød at sige: - Du skal lige huske at lukke. Men der var det jo så lidt for sent, må man sige, sagde en pinligt berørt Ane Cortzen til Anders Breinholt. ;Torsdag, 14. marts 2013
X Factor Sveinur: Ny tatovering og måske ny kæreste; I fredags var færøske Sveinur en tur forbi ”X Factor”-studiet i DR-Byen, hvor han fik en backstage-snak med BILLED-BLADET. Her kunne han blandt andet fremvise en ny tatovering på sin maskuline overkrop. ”Rockn’ Roll Choir Bay”, står der med smukt svungne bogstaver. - Det er titlen på mit album, der er ude nu, forklarede Sveinur, der også kunne afsløre, at kærligheden til kæresten Frida ikke holdt længere. De havde været sammen et par år, da hun i 2012 var hans trofaste støtte i hele ”X Factor”-forløbet. Om der så er en ny kæreste i rockn’roll-drengens liv? - Måske, svarer Sveinur med et finurligt smil. ;Torsdag, 14. marts 2013
X Factor-Mohamed bliver stjernereporter; Pittbull, Christina Aguilera og Ke$ha optræder ved den årlige slimede prisuddeling for børn, Nickelodeon Kids Choice Awards, hvor også Rasmus Seebach, Medina, Christopher og Shaka Loveless er nominerede. Danske Mohamed Ali er vært og reporter på den orange løber. Sidst i marts løber Nickelodeon Kids Choice Awards af stablen i Los Angeles for 26. gang. Kids Choice Award har en stor tradition for at hælde en kendetegnende grøn slim udover vindere og kendisser som bl.a. Heidi Klum og Justin Timberlake under prisuddelingen, og generelt strømmer de helt store stjerner til showet for at lade sig hylde af børnene. Sidste år var bl.a. Justin Bieber, Michelle Obama og Will Smith tilstede. Tidligere har Basim og Christopher været danske værter ved Kids Choice Awards, hvor de lavede interviews med de helt store stjerner på Nickelodeons orange løber. I år er æren tilfaldet den fremadstormende popkunstner Mohamed Ali, der for nylig løb med andenpladsen ved DMGP med nummeret ”Unbreakable”, og som tidligere har fået en tredjeplads ved X-Factor i 2009. Programmet bliver sendt på Nickelodeon i Danmark den 25. marts kl. 19.00, og løber af stablen live i Los Angeles et par dage før.  ;Torsdag, 14. marts 2013
Mikkel Kryger fyldte 30; ”Go’morgen Danmark”s Mikkel Kryger har lige rundet de 30, og fødselsdagen blev festligt fejret med vennerne i lørdags. - Jeg havde en kanon fødselsdag i lørdags sammen med alle mine venner og min kæreste Majas veninder. Mine venner er gamle venner, som jeg stadig hænger ud med, fra folkeskole- og gymnasietiden. Og så krydret med Majas veninder. Hendes bedste veninde var endda hjemme fra London for at være med til at fejre mig. Det var kanon!, fortæller Mikkel til BILLED-BLADET.  - Vi spiste på en ny mexicansk tapas restaurant i Skindergade. Bagefter blev vi hentet af cykel rickshaws og kørt til natklubben Simons, hvor vi festede til den lyse morgen. Jeg har stadig sorte huller i hukommelsen i tidsrummet fra klokken 02.00 til 4.30, griner morgenværten.  ;Torsdag, 14. marts 2013
Ida tilbage i X Factor; Sidste år vandt hun ”X Factor” efter sin præstation på scenen i Jyske Bank Boxen i Herning. På fredag vender hun tilbage til ”X Factor”-studiet i DR-Byen for at være med til at gøre semifinalen mere festlig. Den i dag 18-årige Ida Maria Østergaard er klar med sin single nummer to ”Underdog”, der er op følger på hendes første udspil ”I Can Be”, der sikrede hende to platinplader. Både det nye og det første nummer er skrevet af Ida selv. - Jeg skriver ud fra den stemning, jeg fanger. ”Underdog” handler om at blive sluppet fri – det kan være af et parforhold, af ens arbejde, eller noget andet, forklarer Ida i en pressemeddelelse. Her pointerer hun, at det for hendes vedkommende relaterer sig til at stå på egne ben med egne sange. ”Underdog” udkommer 15. marts. ;Torsdag, 14. marts 2013
Cecilie Beck siger nej til morgen-TV;- Det har været vanvittigt sjovt og meget hæsblæsende, men, nej, jeg skal helt sikkert ikke lave morgen-TV, fortæller Cecilie Beck, der i sidste uge var ferievikar for Cecilie Frøkjær. Selv om Cecilie Beck er udpræget B-menneske, har hun ikke haft problemer med at komme op om morgenen. - Men jeg skal helt sikkert ikke fortsætte med morgen-TV. Cecilie (Frøkjær) har jo lige vært ude at fortælle, hvor svært det er at forene jobbet som morgenvært med det at være enlig mor - og det er jeg jo, så det ville på forhånd være halsløs gerning. Og så er jeg også rigtig glad for at lave programmet Praxis, lyder det fra studieværten, der har døtrene Astrid på 11 og Frida på syv sammen med eksmanden Carsten Lassen. Hun danner nu par med kollegaen Rasmus Tantholdt.Ferievikariatet blev efterfølgende overtaget af Lisbeth Østergaard. - Jeg blev spurgt, om jeg havde lyst til at prøve at være afløser fra mandag til onsdag på Go' Morgen Danmark. Jeg har glædet mig, selv om jeg også har været møgnervøs. Det er jo nyt for mig og noget helt andet end at være vært i AllStars, siger Lisbeth Østergaard. Om hun også kunne tænke sig jobbet mere permanent, har hun kun denne kommentar til: - Lad os nu lige se...;Onsdag, 13. marts 2013
Lisbeth Østergaard skal skilles; Da TV-værten Lisbeth Østergaard i sommeren 2010 fyldte 30, var hun single, men efter par måneder efter mødte den et år yngre gardehusar Marc Fraenkel. og så gik det stærkt. Forholdet var kun otte måneder gammelt, da Marc Fraenkel friede,  og 13. maj 2011 blev parret gift i Kastelskirken i København, inden Marc skulle af sted til Afghanistan. Nu har parret i enighed truffet den beslutning, at de skal skilles, men de er stadig rigtig gode venner. I BILLED-BLADET, der udkommer i morgen fortæller Lisbeth Østergaard om hendes af Marc Fraenkels beslutning om at gå fra hinanden. ;Onsdag, 13. marts 2013
Hanne Bech Hansen: Jeg skal ikke have en ny mand; Vi er mange der kender Hanne Bech Hansen som Københavns politis tidligere politidirektør, der altid var iklædt uniform og det korte mørke hår. I dag har hun skiftet politiuniformen ud med helt almindeligt hverdagstøj og livet som pensionist bliver blandt andet brugt på at skrive krimier. Noget hun dog ikke bruger sin tid på er at møde kærligheden på ny. I 2002 mistede hun sin mand, overlæge Jørgen Bech Hansen, som hun havde været sammen med i 44 lykkelige år.  Er ikke interesseret i en ny mand Og når talen falder på dét med at møde kærligheden på ny, er hendes svar uden slinger i valsen. - Der kommer ikke en ny mand i mit liv. Det har jeg ikke været interesseret i på noget tidspunkt, siger Hanne Bech Hansen til SØNDAG. Dengang hun mødte sin nu afdøde mand, var der mange mænd, der viste deres interesse for Hanne Bech Hansen. Men hun var ikke interesseret i andre end Jørgen Bech Hansen, og det skulle da heller ikke tage lang tid at vinde Hanne Bech Hansens hjerte. - Jeg tror inderst inde, at hvis jeg ikke havde mødt netop Jørgen, var jeg aldrig blevet gift. Der var masser af fyre, der »rendte efter én«, som man sagde, da jeg var ung. Men der var ingen, der tiltrak mig. Det gjorde min mand til gengæld. Lige på et splitsekund. Det tog ham mindre end ti sekunder at vinde mit hjerte. Min mand var manden i mit liv. Sådan er dét. Og jeg kan bare være taknemlig for, at vi fik lov at få så mange år sammen, som vi trods alt fik, siger hun. LÆS OGSÅ: Hvordan har Hanne Bech Hansen tacklet sorgen over at miste sin mand? Få svaret på soendag.dk   LÆS OGSÅ: TV-vært Kathrine Hertz Mortensen fik angstanfald efter sin mors død. På soendag.dk fortæller hun, hvordan hun kom ud af angsten. ;Tirsdag, 12. marts 2013
Mikkel Kessler bygger nyt hus;" Der er ikke noget bedre end to tilfredse parter i en bolighandel, og det er formentlig også tilfældet i Mikkel Kesslers køb af sit eget hus i Sengeløse ved Høje Taastrup. Det var nemlig bokserens eget selskab Cohebo ApS, der ejede boligen, som blev købt i 2011 for 2.052.000 kr. og solgt videre til Mikkel Kessler i begyndelsen af februar i år for 2.091.000 kr. Det skriver Boliga Kendte. På det tidspunkt havde han dog allerede fået revet den bevaringsværdige gård, der lå på grunden, ned, hvilket indbragte ham en politianmeldelse fra Høje Taastrup Kommune i januar. Alligevel fik den 34-årige mesterbokser i midten af februar lov til at genopføre et nyt hus, dog med en række skrappere energikrav. Ifølge Dagbladet Roskilde, der har fået aktindsigt i tegningerne, har Kessler planlagt at indrette kælderen med en biograf, en vinkælder og et aktivitetsrum. Det oprindelige hus, som Kessler fik revet ned, blev landskendt DR1s julekalender, ""Blomsterland"". Huset var 217 år gammelt og hed Frederiksholm. ";Tirsdag, 12. marts 2013
Caroline Wozniacki i jordskælv; Caroline Wozniacki fik sig en rystende oplevelse i Californien, hvor hun deltager i BNP Paribas Open. Mandag klokken 18 dansk tid skrev hun på twitter, at hun oplevede et jordskælv. - Oplevede lige et ret stort jordskælv nu… Wow…, skrev tennisstjernen og bemærkede, at hun var nervøs. Kort efter oplyste hun, at jordskælvet lå på 5,1 på richterskalaen. Ifølge sporten.tv2.dk forårsagede jordskælvet inden skader på bygninger, og ingen døde som følge af rystelserne. Jordskælvet havde sit epicenter omkring 160 kilometer sydøst for Los Angeles. Caroline Wozniacki er videre i turneringen efter en overbevisende sejr over Elena Vesnina med cifrene 6-2, 6-1. ;Tirsdag, 12. marts 2013
X Factor-Anna dropper kæresten; Så sent som 1. marts var Annas 15-årige kæreste Nicklas med i X Factor-studiet, hvor han havde blomster med til kæresten. Ved fredagens show, 8. marts, var der ingen Nicklas med. Parret har været sammen et års tid, men kærligheden mellem de to unge holdt ikke. -Nej, vi er ikke kærester mere. Nicklas forstår det godt, men det er nok mest fordi, jeg har forandret mig så meget gennem X Factor, så nu er jeg en anden person, forklarede Anna efter femte liveshow i fredags. Selv om hun og Lusanda er stemt ud møder de troligt op hver fredag. -Vi holder med ”Wasteland”, de er super gode. Og så er de jo en gruppe ligesom os og har Anne (Linnet,red.) som coach, så de skal bare vinde, mener Anna. Hun virker ikke slået ud at det brudte forhold til kæresten. -Nej, nu er vi begge to singler, så nu skal vi ud og kigge på drenge, jublede Lusanda. ;Mandag, 11. marts 2013
Marys søster delte penge ud; Mens kronprinsesse Mary havde travlt med at pakke til det officielle besøg i Chile, fik hun en hjælpende hånd af storesøster Jane Stephens på Tasmanien. Her skulle der nemlig uddeles stipendier til danske studerende på øen - en ordning, kronprinsesse Mary har stablet på benene. Jane Stephens uddelte tre stipendier til henholdsvis Simon Knudsen og Helle Mouritzen, der læser til sygeplejersker på Tasmanien, samt til Katrine Nannestad, der læser biomedicin. Marys søster var glad for at kunne bidrage til universitetet på Tasmanien. - Vores familie har meget stærke bånd til Tasmaniens universitet. Mine søskende har alle gået på universitetet, og vores far John Donaldson har undervist her, ligesom vores mor Henrietta Clark Donaldson var assistent i administrationen, sagde Jane Stephens under uddelingen. Fonden, der deler stipendier ud, deler ligeledes stipendier ud til australske studerende i Danmark. ;Mandag, 11. marts 2013
Rene Dif far for tredje gang; Der er glæde på hjemmefronten hos musikeren René Dif, efter at han og hustruen RikkeMaija i fredags fik en datter på Hillederød sygehus. - Det hele gik, som det skulle, og jeg har fået begge mine piger med hjem igen, siger René Dif til Ekstra Bladet. Sangeren, der i øjeblikket pusler med et musikalsk soloprojekt, har i forvejen to piger, Mabel på fire år og Daniella på 23. René Dif, RikkeMaija og deres nyfødte datter tilbragte en enkelt nat på sygehuset, før de lørdag igen var hjemme. Nu river den stolte far tid ud af kalenderen for at hellige sig sine piger. ;Mandag, 11. marts 2013
Isabell Kristensens firma begæret konkurs;" Noget kunne tyde på, at også danske Isabell Kristensen mærker finanskrisen. Der er nemlig blevet indgivet konkursbegæring mod hendes lingerifirma, der står bag 'Dreams by Isabell Kristensen', på grund af manglende udbetaling af løn. ""Vores fire medlemmer på virksomheden har ikke fået løn siden maj, og Lønmodtagernes Garantifond dækker først, når der er indgivet konkursbegæring. Derfor tager vi dette skridt,"" siger Saskia Madsen-Østerbye, der er jurist i Teknisk Landsforbund, til berlingske.dk. Fagforbundets krav, på de fire medlemmers vegne, er på 853.444 kroner. Saskia Madsen-Østerbye fortæller til berlingske.dk, at en konkursbegæring som oftest resulterer i en reel konkurs for firmaerne, og at man derfor har søgt andre veje først: ""Men når virksomheden trods flere henvendelser fra os stadig ikke udbetaler løn til vores medlemmer, så må vi tage affære, så vores medlemmer kan få noget at leve af,"" understreger juristen. ";Søndag, 10. marts 2013
Inge Correll: Knapt så god takt og tone;Inge Correll, som ejer Havreholm Slot, bliver ofte betegnet som vor tids svar på Emma Gad, og slotsfruen er da også berømt og berygtet for sin takt og tone.Tilsyneladende kniber det lidt med den gode takt og tone, når det kommer til måden, at drive forretning på.Tilsyneladende har Inge Correll forbrudt sig mod erhvervslivet uskrevne moralkodeks, skriver Ekstra Bladet, der beretter, at Correll er gået konkurs med sit selskab, for derefter at køre videre med et andet.Det er Havreholm Slot ApS, der hidtil har stået for driften af Inge Corrells fornemme Havreholm Slot i Hornbæk.Efter konkursen er det nu selskabet LHL 2005 ApS, der har overtaget både navnet og driften af Havreholm Slot, skriver avisen.Inge Correll har en baggrund inden for salg og marketing og har drevet konsulentvirksomhed for konferencehoteller, med fokus på undervisning i manerer og korrekt opførsel, et emne, hun har skrevet to bøger om, og som hun gerne vejleder andre i.;Søndag, 10. marts 2013
Malena Belafonte vandt gyserfinale i Vild med dans; Hele ugen har det set sort ud med Malena Belafonte og Silas Holsts vinderchancer i Vild med dans. Silas fik en alvorlig rygskade allerede mandag inden finalen, og onsdag kulminerede skaden med en tur på skadestuen, hvor personalet måtte lægge en blokade for at danseren overhovedet kunne fortsætte træningen. Inden aftenens finale blev Silas igen behandlet af en læge, og han bed smerterne i sig og gav alt for sin dansepartner. Resultatet blev, at Malena Belafonte fik sin drøm opfyldt og gik hjem med trofæet. Alt blev afgjort af seerne, da dommerne uddelte maksimumpoints til både Malena og Silas og finalemodstanderne Casper Elgaard og Vickie Jo Ringgaard. 12 10-taller til hvert par blev det til fra de særdeles begejstrede dommere. Måske blev det afgørende, at Malena og Silas freestylede sig gennem et fint cabaret-nummer, mens Casper og Vickie Jo havde valgt et lidt mere jovialt freestyle-tema over hurtige biler og luftguitar. ;Søndag, 10. marts 2013
Tine Bauns fantastiske sejr i England; Man fristes helt til at sige – hun kom, hun spillede, hun sejrede. Tina Bauns storslåede indsats og sejr i All England turneringen går direkte in i dansk badminton historie. Den danske badmintonveteran Tine Baun spillede det bedste badminton i årevis og vandt søndag karrierens sidste turnering. Et perfekt punktum i den perfekte arena i Birmingham, hvor hun også vandt All England i 2008 og 2010. - Det er kæmpe stort, og jeg tror næsten, at denne sejr er den største af sejrene her. - Jeg er enormt stolt, og jeg er glad for at slutte her, sagde Tine Baun til tilskuerne i sekunderne efter finalesejren, skriver tv2.dk. Danskeren vandt i tre sæt over thailandske Intanon Ratchanok. Cifrene lød 21-14, 16-21 og 21-10. - Jeg ved ikke, hvad jeg skal sige. Det er helt vildt, sagde en overvældet Tine Baun til TV umiddelbart efter den store sejr. Tine Baun slutter karrieren på toppen - Jeg får ikke lyst til at sige, at så tager jeg en omgang mere. - Det har været et hårdt år, hvor jeg ikke har nået så meget, men det gør ikke noget nu, og det her skal bare være slutningen på eventyret, sagde Baun til TV3 Sport1. Vi ønsker Tine Baun stort tillykke med den flotte sejr. ;Søndag, 10. marts 2013
Basim i sorg efter dødsfald i familien; Den 20-årige Basim har igen sorgen tæt inde på livet. I maj 2012 mistede han sin elskede far. Farens død tog den gang hårdt på den unge sanger. Nu er hans morfar også gået bort. - Kære allesammen. Jeg mistede i dag min morfar og vil derfor det næste stykke tid bruge al min tid på min mor. Håber I forstår at jeg vil være lidt fraværende på de sociale medier. KH Basim, skriver Basim d. 6. marts på sin Facebook-side, ifølge Ekstra Bladet. I det hele taget er Basim en prøvet ung mand. Siden han var fire år gammel, har han levet med, at hans mor har lidt af den uhelbredelige Parkinsons sygdom. Det skriver B.T. Info om Basim Basim deltog som 15-årig i 2008-udgaven af ”X Factor” og nåede til kvartfinalen. I 2008 udgav han sit første album ”Alt det jeg ville have sagt”, med hjælp fra blandt andre Remee. Han udgav den 19. oktober 2009 sit andet album ”Befri dig selv”. I 2009 kunne danskerne så opleve den unge sanger på dansegulvet i ”Vild med dans” sammen med Claudia Rex. Parret fik en 9. plads i dansekonkurrencen. ;Søndag, 10. marts 2013
Medina: Sådan holder jeg mig slank;" Hun er flittig til at uploade billeder af sig selv på Twitter og Instagram, som viser hende i træningscentret, men hvor meget træner Medina egentlig? Og er hun konstant på kur? Mange af sangerindens følgere på de sociale medier har spurgt hende om det samme, og forleden svarede hun tilbage. - Jeg træner alt fra aldrig til 1-2 gange om ugen. 25 minutter crosstrainer og derefter individuelle øvelser efter behov"", svarer Medina. - Med hensyn til mad så spiser jeg, hvad jeg vil. Men jeg er heldigvis mere til det sunde af natur fremfor fastfood. Jeg elsker forskellige gode salater, fisk (rå og stegt), suppe og kød (alt slags næsten). Maven kan bedre fordøje hakket kød fremfor fast kød. Medina hælder til at dele sine måltider op på en lidt atypisk måde i forhold til de fleste af os. - Jeg spiser normalt mine største måltider om morgenen og til frokost og så lidt lettere til aften. Jeg er giga-fan af frisklavet juice med grøntsager og frugt, fortæller Medina og afslutter: - Og så tror jeg bare, at man skal have en sund og realistisk indstilling til, hvordan man vil leve"". BILLEDGALLERI: Se billederne af flotte Medina på ELLE.dk LÆS OGSÅ: Få en lækker opskrift på grøntsags-juice lige her ";Søndag, 10. marts 2013
En ny åben Simon Kvamm;" BT har fanget Simon Kvamm på turné, hvor han er nået til Helsingør. Her fortæller forsangeren i det stadigt storhittende band Nephew, at han - i en alder af 38 - er begyndt at åbne sig mere. Tidligere har han, ifølge eget udsagn, været diktatoren, der fra scenen beordrede publikum, hvad de skulle gøre. - Jeg lukker mere op for mig selv nu, fortæller Simon Kvamm til avisen. Han synes også, han er blevet bedre til at være til stede. For eksempel til at mærke tingene i stedet for hele tiden at skrive om dem på Facebook. Da bandet var ved Vesterhavet for at indspille album, nød han at bliver rusket igennem og mærke det - i stedet for at styrte ind til computeren og skrive på Facebook ""Nej, hvor det rusker"". I sit liv unge liv har Simon Kvamm også kæmpet med at være til stede. Som da han ved sin seksuelle debut var så meget til stede, at det næsten gik galt. - Jeg var ikke i seng med en pige, før jeg var 17-18 år, og det gik bestemt ikke særlig godt. Det var satme ikke nogen succes. Jeg var så vild med hende, at jeg ikke kunne noget, har den populære sanger tidligere udtalt til Euroman, hvor han også indrømmer: - Jeg har faktisk altid været usikker på det område, modsat hvad man skulle tro. Men måske har det også ændret sig, efter Simon Kvamm åbenbart er begyndt at give slip på kontrollen. ";Søndag, 10. marts 2013
Louise Fribo: Det er voldsomt at miste begge forældre; Når Louise Fribo er færdig med at spille med i Det Nye Teaters opsætning af Love Never Dies, der er fortsættelsen af den populære og berømte Phantom og the Opera, så er der omkring 100.000 der set hende på stå på scenen. Men lang tid inden hun kan fejrer en veloverstået periode med massevis af forestillinger, hvor hun er blevet rost af anmelderne, så skulle hun igennem hvad hun selv kalder ”syv rædselsfulde år”, hvor ”livet tvang mig i knæ”, fortæller Fribo i et interview med ugebladet SØNDAG. Året er 2005, da hendes far dør af lungekræft efter bare kort tids sygdom. Ikke længe efter bliver Louise gravid med sit andet barn. Mens hun venter sig, dør hendes mor, også af kræft. Hun får en dejlig, velskabt dreng, men i tiden efter flytter hun og hendes mand hver til sit, men de forbliver kærester. Alt sker indenfor to år. – Det var voldsomt og en kæmpe omvæltning at miste begge forældre, få barn, blive skilt og rejse rundt i Europa med en nanny og en baby under armen og synge på alle operahusene, siger Louise Fribo. Vil du se flere billeder af Louise Fribo. Under artiklen har vi samlet en masse billeder af den skønne musical-sangerinde Men der var mere i vente I 2008 dør hendes højtelskede farmor. Da er hun kun lige færdig med at rydde op i sin fars og sin mors dødsbo og kan nu begynde forfra.  – De, der har prøvet at stå med et dødsbo, ved, hvordan man hele tiden konfronteres med sig selv og den, der er død. Det er dybt traumatisk, siger hun. Så bare få år senere, i starten af 2011, dør hendes morfar. På det tidspunkt er hendes bror taget ud på en jordomrejse. – Dér stod jeg så igen. Sammen med min moster og min mors barndomshjem, en familiegård på Fyn med to hektar land. Først min farmors hjem, så min morfars. Det var som at miste min far og mor to gange. Så kom sammenbruddet 1. april 2011 drejer Louise nøglen om til familiegården. Og fra da af får hun det bare dårligere og dårligere. Og en morgen vågner hun og kan ikke komme ud af sin seng.  – Det var helt klassisk. Præcis, som man læser om. Jeg kunne ikke komme ud af min seng. I mellemtiden var min mand og jeg flyttet sammen igen, og han sagde med det samme ”Ring til en psykolog”. – Jeg fik en akut-tid næste morgen, og her konstaterede psykologen: »Det er posttraumatisk stress. Den regning ville komme før eller siden efter det, du har været igennem«. Udstyret med en sygeerklæring må Louise hjem og ringe til operaen i Lübeck, hvor hun er engageret til en stor operaproduktion. – Men samtidig havde jeg det besynderligste gennembrud i mine tanker og følelser. Jeg forstod pludselig fuldkommen klart, at det var slut med den gamle måde at være mig på. Fundamentet for den type væren var væk. Gennembrud I tiden, der følger, går Louise i ”stille-mode”, som hun siger, og ”kravler ind i min skal” og forsøger at finde ud af, hvad der skal ske fremover. – Men jeg er en handler. Og det gjorde jeg også her. I den tid, hvor jeg havde ryddet op i det ene dødsbo efter det andet, havde jeg, hver gang der var noget, jeg ikke vidste, hvad jeg skulle gøre med, taget det med op til mit sommerhus. Dér stod nu et anneks proppet med alt muligt. Det skulle bare væk nu. – Jeg sad nogle gange i det sommerhus til kl. 4 om natten og fyldte affaldssække og brændte billeder. Og jo mere jeg fik smidt ud, og jo mere jeg fik brændt, jo lettere blev det at være mig. Jo klarere blev jeg på, hvad jeg skulle, siger hun. SE OGSÅ: Galleri med Louise Fribo på soendag.dk LÆS MERE: Grevinde Alexandra har også mistet en forælder. Hør hende fortælle om farens død. LÆS MERE: Anisette stopper ikke med at synge efter sin elskede Thomas Koppels død. Læs hvad der holder hende i gang. ;Lørdag, 9. marts 2013
Nu begynder de nye afsnit af Downton Abbey;" 3. sæson af ""Downton Abbey"" begynder i foråret 1920. På godset er der gang i forberedelserne til Mary og Matthews bryllup, men idyllen er truet, og der venter både herskab og tjenestefolk en række tragiske hændelser i de 18 måneder, handlingen strækker sig over. Her i tredje sæson kan vi også glæde os til at se Shirley MacLane, der spiller Coras mor. Der er noget at glæde sig til, også efter disse 10 episoder, for man har netop påbegyndt optagelserne til en 4. sæson. DR1 lørdag kl. 20.00 Find ud af hvad der er i TV lige nu – klik her og se vores TV-Guide ";Lørdag, 9. marts 2013
X Factor-Chresten: Jeg behøver ikke vinde; Sammen med Blachmans unge deltager, Amanda, er Ida Corrs deltager, Chresten, den eneste i denne sæson, der ikke har været en tur i farezonen. I går aftes gik han direkte videre til semifinalen, og da BILLED-BLADET talte med den groundede vestjyde backstage, var han glad og lettet. - Jeg vil rigtig gerne i finalen, lød det fra en smilende Chresten, der beskedent tilføjede: -Men jeg behøver ikke vinde. Det vil selvfølgelig være meget sjovt, men hvis der er en anden, der har mere brug for at vinde en mig, er det ok med mig. Jeg tænker ikke så meget på det med at vinde. Det er ikke så vigtigt, jeg synes bare det er dejligt at få lov til at optræde og bliver glad, hvis jeg også kommer til at opleve at stå på scenen i finalen. Alt tyder på, at Chresten får sit ønske opfyldt, så han kan optræde i Jyske Bank Boksen 22. marts. Her bliver der trængsel på scenen. Der er flere kunstnere end nogensinde før, der skal underholde publikum til det store finaleshow. Seneste har DR meldt ud, at selveste Nik & Jay kommer. På scenen kommer også Burhan G, Nabiha, Mads Langer, Rasmus Walter, Panamah og Marie Key. Og inden selve TV-showet begynde er der opvarmning af Kato, der byder på gæster som Shontelle, Electric Lady Lab og Brandon Beal. ;Lørdag, 9. marts 2013
Mascha Vang: Her er min model-baby; Stolt småbarnsmor Mascha Vang fortæller glad, at hendes lille datter Hollie Nolia nu er optaget som model hos BASIC CPH og er klar at blive hyret som model. Tidligere skrev vi her på siden, at Mascha var ved at revne af stolthed, da hun på sin blog kunne fortælle om Hollie Nolias kommende modeljob hos ugebladet hendes Verden. - Mor er såååå stolt af sit lille vidunder. På BASIC CPHs hjemmeside kan man nu finde en hel serie med den unge model, og Hollie Nolia ser bestemt også ud til at have flair for at stå (ligge – red.) foran et kamera. Klik her og se alle billeder på hjemmesiden. Hollie Nolia følger således i sin mors fodspor, da hun tidligere selv har lavet lidt modelarbejde. ;Lørdag, 9. marts 2013
De unge mødre-Kristina: Jeg vil have et donorbarn; Kærligheden kan altid komme bagefter, for når hun er fyldt 30 år, vil hun ikke have flere børn. – Jeg kunne godt finde på at få et donorbarn. Ordene kommer fra 25-årige Kristina Landin kendt fra De unge mødre. Hun er i forvejen mor til Marcus på fem år. – Jeg har givet mig selv en deadline. 28 år. Hvis jeg ikke har fået et barn mere til den tid, vil jeg overveje at få et donorbarn. Jeg skal ikke have børn, efter jeg er fyldt 30 år, siger Kristina til Ude og Hjemme. Hun taler af bitter erfaring, for Kristina var selv en efternøler. Hendes far var 51 år, og hendes mor 40 år, da Kristina kom til verden. Hendes syv halvsøskende er i dag mellem 34 og 58 år. - Det er hårdt. De er fra en anden tid end mig. De har nogle gange været forarget over de valg, jeg har taget, og er det stadig, siger hun og understreger, at hun selvfølgelig elsker sine søskende alligevel. Kristina har også fået et godt forhold til sin mor i dag, men de to havde det svært sammen, da hun var teenager, hvilket betød en turbulent ungdom for Kristina, der nåede at bo på ni forskellige børnehjem og institutioner, en kostskole, i en plejefamilie og en aflastningsfamilie. - Min mor er af den gamle skole. Hun var midt i 50'erne, da jeg var teenager. Jeg måtte ikke det samme som de andre, siger hun. Drømmen er intakt Kristina bor i dag kun 700 meter fra sin mor, som hun på trods af alt holder rigtig meget af. - Hun hjælper gerne med Marcus, og jeg synes, det er vigtigt, vi får så meget som muligt ud af hinanden. Vi ved jo ikke, hvor længe vi er her. Det med mændene har Kristina dog ikke fået helt styr på endnu, men som nyslået single er drømmen stadig intakt. - Jeg har haft drømmen om kernefamilien, og jeg drømmer stadig om at finde den eneste ene og blive gift, siger hun, men pointerer, at hun bestemt ikke er bange for at få et barn mere alene. - Jeg har prøvet det før, så jeg ved, hvad jeg går ind til. Og man kan jo sagtens finde manden i sit liv bagefter, siger hun. LÆS OGSÅ, hvordan 22-årige blev Kristina forladt af sin 44-årige forlovede Bjarne på udeoghjemme.dk LÆS OGSÅ: Se om du kan gætte, hvilken tatovering der sidder på Kristina og de andre unge mødres kroppe i galleriet på udeoghjemme.dk ;Lørdag, 9. marts 2013
Nu er semifinalister i X Factor på plads; Chresten lukkede op for ”X Factor”-festen og skød 5. liveshow i gang med musik-temaet - danske hits. Den generte vestjyde blev siddende i en gyngestol under hele nummeret ”Sweet Dogs” af Trolle/Siebenhar. Thomas Blachman var tydeligt imponeret og roste Chresten og Ida for et godt sangvalg og igen Chresten for hans rolige optræden. – Jeg knækker helt sammen over din inderlighed, fik Blachman fremstønnet. Stephanie indtog scenen med sit karakteristiske røde hår og sang Maria Franks ” Under the Water. Den 28-årige økonomikonsulent fik at vide, at Anne Linnet sagtens kunne ”mærke” hende her til aften. Wasteland stod i sidste uge i farezonen, og drengene erkendte ved den lejlighed, at de nok havde taget lidt for let på det. Deres mentor Anne Linnet gav en intro-tale der nok går over i ”X Factor”-historien som en af de længste. Drengene havde her til aften valgt at synge Mads Langers ”Fact-Fiction”, og at dømme ud fra publikums vilde jubel, slap de unge mænd flot fra den opgave. Ida Corr kunne glæde sig over, at deres sangniveau havde hævet sig tydeligt fra sidste gang. Alligevel savnede både Ida og Blachman noget mere fra de 15 til 17-årige drenge. 17-årige Amanda, der til dagligt går i 1. G på Roskilde Katedralskole, kastede sig sikkert ud i nummeret ”Hollow Talk”, og Blachmans yndling fik prompte Ida Corrs opbakning og ros, og Ida gav udtryk for, at hun igen kunne fornemme Amanda. Anne Linnet var også fuld ros til Amanda. Blachman afslørede ved introen til Karoline, at hun er en af dem der har overrasket ham meget. Her til aften tog 15-årige Karoline 2003-nummeret ”Superstar” under kærlig behandling – nummeret er oprindeligt sunget af danske Christine Milton. Anne Linnet hyldede Karoline for hendes sødme og energi. Ida Corr blev dog ikke ”blown away”, men elskede Karolines ”shine”, eller på dansk – hun strålede som en lille sol. I farezonen stod Stephanie og Karoline, og efter deres anden optræden, stod det klart, at Stephanie ikke skulle være med mere. ;Fredag, 8. marts 2013
Vild med dans-vinder stiller op til byrådet; Vi kender Steen Lund fra TV 2s ”Vild med dans”, hvor han i 2006 dansede sig i finalen sammen med håndboldpigen Christina Roslyng. Men den 43-årige fynbo kan meget mere end at svinge hofterne på et dansegulv. Han arbejder til daglig som salgsansvarlig på Lego Education, og han er også meget politisk interesseret. Derfor har Steen Lund nu valgt at stille op til byrådet i Odense for partiet Venstre.   - Det hele er gået meget hurtigt, men ja, jeg stiller op for Venstre i Odense, og så vidt jeg har forstået, har jeg en forholdsvis god chance for at blive valgt ind på personlige stemmer, fortæller Steen Lund til tv2.dk. Det var under ”Vild med dans”, at Odenseaneren for alvor blev inspireret til at kaste sig ud i det politiske arbejde. - Jeg kom i snak med Kristian Jensen (tidligere skatteminister fra Venstre, red.), og vi begyndte at tale politik sammen. Senere talte jeg så sammen med Jane Jegind (medlem af byrådet i Odense for Venstre, red.), hvor jeg fandt ud af, at jeg gerne vil prøve kræfter med lokalpolitikken, fortæller han til tv2.dk Til maj bliver det afgjort, hvilken plads på partiets liste Steen Lund får til næste valg. ;Fredag, 8. marts 2013
